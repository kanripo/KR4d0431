# -*- mode: mandoku-view -*-
#+TITLE: 剡源文集
#+DATE: 2015-09-23 10:25:47
#+PROPERTY: LASTPB  <md:KR4d0431_SBCK_013-1a>
#+PROPERTY: JUAN 14

¶
<md:KR4d0431_SBCK_014-1a>¶
<pb:KR4d0431_WYG_014-1a>
欽定四庫全書
　剡源文集巻十四¶　　　　元　戴表元　撰¶
　　序¶
　　　送鄧善之序¶
大徳戊戌春巴西鄧善之以材名被徴将祗役於京師
於時¶甘泉近臣乗&KR3673;而致詞瀛洲仙官揚鑣而先途友
朋星羅從¶徒蟻奔扳末光附餘聲之士餞善之於郊者
退而無不頌善¶之於家曰嘻乎偉哉善之其果能去此
<pb:KR4d0431_WYG_014-1b>
而行其志也乎哉方¶善之清修苦學於隠約之中蓬門
緼袍筆硯爾汝顧單力不¶可與饑凍抗則日與其徒歌
吟古聖賢之説以自壮至於寒¶巖永夜聲出風雨赤日
流汗而挾書不知此其堅忍强志欲¶何為耶當是時有
無故而與之千金度善之能辭卒然而加<md:KR4d0431_SBCK_014-1b>¶之連城列乗
之貴較其樂亦未易以彼而易此也及乎名成¶行孚髙
卧而車馬愈喧無求而羔鴈自至然後岸幘迎謁深¶衣
拜聘其一時風規器量雍容談笑之際度越諸人何止
<pb:KR4d0431_WYG_014-2a>
萬¶萬而豈一朝一夕能偶然哉雖然善之之志初不止
此也今¶夫人之於飲也有飲水而樂者有飲茗而樂者
有飲酒而樂¶者有俱不飲者不飲者則過矣强飲水者
以茗有不能如飲¶水之安也强飲茗者以酒則徃徃沉
湎醉極而亂習熟之乆¶葢有初不堪升勺而終也能至
於斗石何也彼其初自不知¶其樂之至此也善之前日
之隠約也是安於飲水之類也榮¶途方開紛華嗜慾可
以醉人之具不一惟無使之沉湎斗石¶而亂也哉古之
<pb:KR4d0431_WYG_014-2b>
論人也自弱冠而强以至於老老之為言考¶也成也他
日善之取通使上大夫執珪結綬而歸而余野人<md:KR4d0431_SBCK_014-2a>¶也将
賀善之之成而因以考焉三月朔日剡源戴表元序¶
　　　送貢仲璋序¶
天之生材猶地之産物隨其風氣土性雖窮厓僻谷海
逺野¶陋之處無不有焉然而非常之珍希有之玩口不
能自言足¶不能自運徃徃埋蔵伏匿積千百年而不得
一日之遇而砮¶丹絺漆貝毛箘栝尋常瑣細之蓄在於
<pb:KR4d0431_WYG_014-3a>
國容庭實不盡得之¶亦不足以備物而况於秀人竒士
懐不可虚之藝而逢不可¶失之時者乎大江之南民齒
多者以約計之郡不下三十萬¶男子幸而為儒者居千
之一而幸能以名字自通於上以取¶榮禄顯仕者居萬
之一其選可謂至艱而得之可謂勞矣於¶萬一之中鈍
墮慚憊自棄者又所不算貢君仲璋以儒隠宣¶城南&KR0008;
湖上余嘗遇之觀其居家厚待鄉順怡親悌長隆師<md:KR4d0431_SBCK_014-2b>¶敬
客而餘暇攻問學治文詞種種不麗於流俗然亦竊怪
<pb:KR4d0431_WYG_014-3b>
其¶天資疏通爽邁可以用世而若未有所營者既而有
司次第¶其庠序歲月之勞以名聞於中都而将授之以
郡博士之秩¶前所謂甚艱且勞之選既可以安坐而得
一日嚢粮秣騎縢¶觚篋筆翩翩然告余以逺役曰奎生
三十有一年矣平居讀¶古傳記見才名氣燄士必快慕
之今縱不得如洛賈生蜀司¶馬長卿吳陸士衡即取印
綬節傳為左右侍從言論之臣尚¶當賦兩都三大禮獻
太平十二䇿遇則拱摩青霄不遇則歸¶耕白雲安能浮
<pb:KR4d0431_WYG_014-4a>
沉淟忍為常流凡儕而巳乎余聞其言而壮¶之葢夜光
明月干将鏌鎁之氣将辭塵沙脱垢壌以發祥於¶時騰
驤閃爍勢不可止如余之徒則鈍惰慚憊自棄徃願為¶
砮丹絺銕貝毛箘栝而亦不可得也人之賢不肖相去
若是<md:KR4d0431_SBCK_014-3a>¶逺哉嚴装在途酒酣氣傾書以為别¶
　　　送曹士𢎞序¶
歲壬戌余初遊武林識廬陵歐陽公權先生於秘書之
署其¶人清純簡重雖居蓬萊道山間而布袍蔬食之氣
<pb:KR4d0431_WYG_014-4b>
欝欝然見¶於眉睫余時年少自衒飾毎從其所歸未嘗
不發慙面汗也¶以杭學博士弟子識拜劉先生㑹孟㑹
孟亦居廬陵其亦英¶爽峭邁下筆造次數千言不休而
躡之無復近世軌迹至於¶清談滑稽四面鋒接一時聽
之略與李謫仙人何遠然舉足¶不忘歐陽先生十有八
九語稱吾師當是時歐陽先生以迂¶廢髙卧里巷不出
余受劉公之愛於文字間特厚未幾劉公¶亦歸而余年
長四方之遊從日以汎濫其士大夫自廬陵來¶而喜與
<pb:KR4d0431_WYG_014-5a>
余交者則以二先生之故焉最後入太學太學之徒<md:KR4d0431_SBCK_014-3b>¶廬
陵為多余一皆識之大抵其人之恢中强項敦志業而
好¶潔修者歐陽公之教也其人之英資髙裁多風聲而
精體要¶者劉公之法也顧常數數為曹君學可商論及
此學可曰子¶似未足以知吾州鄉俗之美也子之稱於
吾州二先生猶以¶其名若吾父兄之在吾州而不獲乎
其名者子安得而知之¶余聞其言殊自悔以為稍久必
當有以滿吾志與學可别三¶十年余遂窮老不可出戸
<pb:KR4d0431_WYG_014-5b>
聞學可死亦久矣而始識其兄子¶士𢎞士𢎞者於其鄉
之文獻靡不聞於其家之行能靡不習¶余於是不獨知
士𢎞又因知士𢎞之父在其州即吾學可所¶謂不獲乎
其名而人不得知之者也於戲誠美哉己亥三月¶士𢎞
揖選省戸下倦遊将西須一言以處别余自顧無以振¶
激士𢎞而盛意不可虚辱獨叙平生不得於君家父兄
師友<md:KR4d0431_SBCK_014-4a>¶者還以諗於士𢎞詩不云乎樂彼之園爰有樹檀
士𢎞盍歸¶而自樂其樹檀乎哉
<pb:KR4d0431_WYG_014-6a>
　　　送吳州判還番昜詩序¶
至大改元之秋七月州判官吳侯熈載秩滿将還番昜
州之¶士大夫相與祖送於西津之門既而私相與言曰
侯之來奉¶化三年民安其清吏懾其明而吾徒敬其文
雖侯之才其槩¶於吾州如大庭之治小俎幾不足勞者
而出其緒餘不可測¶之智不可干之威不可窮之辨不
可欺之政巳足以聳動其¶僚而為惠於吾人亦巳厚矣
故當抗旌結轍指揮詰斥風迅¶雨疾諸葛公之部伍位
<pb:KR4d0431_WYG_014-6b>
置取諸其胸中而措之也及乎藏鋒¶歛頴韜潛謹飭氷
淳矢直邴曼容之浮沉小官潔身寡過而¶求自免也迨
至端毫振牘周遭整刷春旋樞撥陶士行之勤<md:KR4d0431_SBCK_014-4b>¶勞筋體
願有所儲以待用而不敢惰也嗚呼吳侯持盈而來¶奉
初而還權雖薄俯仰無所怍禄雖嗇身名無所辱視同
時¶前後得志不得志䝉瑕裹玷有幸全者有能若侯之
浩然去¶就之間乎於是代者未至浙東都刺史按州大
黜汰褒勸甄¶侯行能委以讞核符移叢湊侯意亦以願
<pb:KR4d0431_WYG_014-7a>
有所激厲而官期¶滿矣乃相率作為詩歌以發其未盡
之志以樂侯之行而慰¶州人之思也昔者桐鄉遺愛踰
於家祀襄陽耆舊兼載名宦¶今而後吾州父兄子弟見
山川草木誦侯之篇章經池臺館¶舍想侯之為人自不
能以忘侯抑侯之去吾州其能以遂無¶情耶其年八月
朔日序¶
　　　送趙學古歸永嘉序¶
古之人有視其世為不足居而忘之者其次有忘其鄉
<pb:KR4d0431_WYG_014-7b>
其次<md:KR4d0431_SBCK_014-5a>¶有忘其家其次有忘其身其達之有大小故其忘
之有輕重¶固也夫物莫著乎天地之運事莫甚乎古今
之變今有人言¶山川之崩竭日月五星之隕蝕生人以
來為衣冠為血肉為¶君臣為鬼蜮興廢治亂之故徃徃
嘗試而道之人亦嘗試而¶聽之有人曰我能蹈死如蹈
生受危如受㤗聽者必曰是怪¶人也有人曰我能捐貨
財逺妻子離鄉去土而不戚聽者必¶曰非人情也是何
達於大而不達於小忘於重而不忘於輕¶歟葢推其逺
<pb:KR4d0431_WYG_014-8a>
者易為理處其近者難為情也余於趙侯學古¶之歸於
永嘉也尤有以動余心趙侯生於神明之胄長於貴¶戚
之里䇿名四十年不求人知白首下邑仕違其時不矯
不¶阿陳力遂去嘗窺其為人殆非有意於斯世者客食
特久悵¶悵然無所歸問南東行者知故廬先墓獨無恙
而父子兄弟<md:KR4d0431_SBCK_014-5b>¶盡矣輒仰天發泣不自禁一日修籝縢約
敝篋戒陋車弱僕¶告行於邑中三四儒者噫嗚唏嘘悲
動路人嗟乎趙侯人生¶離合之懐他時常有如此者乎
<pb:KR4d0431_WYG_014-8b>
余家世剡人幸既得一區於¶剡源之上筋骸方强法當
傭耕以供三老人養具語不云乎¶人窮則反本勢使然
也趙侯之鄉不得在永嘉而以永嘉為¶歸亦值其窮者
宦學可息合併無期趙侯歸而自愛强志以¶光晚景所
謂不忘其身者非全之之謂也力業以訓子孫所¶謂不
忘其家者非私之之謂也敦義以厚風俗所謂不忘其¶
鄉者非客之之謂也雖然趙侯行矣遡侯之心其不可
得而¶忘者寕惟是三者而巳三者不忘而曰能忘其大
<pb:KR4d0431_WYG_014-9a>
者是能忘¶於言而巳苟可得而忘於言雖是三者亦可
忘也於是諸公¶載酒餞諸邑南門而余為之序<md:KR4d0431_SBCK_014-6a>¶　　　送老甘秀才序¶
人幸而得至於老又不幸老而窮此人情之所矜而不
敢恝¶然者也故先王之時於其老也有禄與位者尊而
優之無禄¶與位而窮者存而賙之然其人必皆有以自
重大之典籍辭¶令必有可以備咨訪次之詩書學問必
有可以教導其鄉里¶子弟惟孤窮廢疾無所依賴然後
<pb:KR4d0431_WYG_014-9b>
始仰食於有司而盡其齒¶然亦未嘗使之生缺其養而
死失其歸也後世籍無齊民人¶一老而窮則為人所賤
而老者亦氣昏志阻不敢與强壮齒¶儒窮尤甚余來上
饒之明年有池陽甘中立以行巻謁余於¶學宫即之貌
枯而行腴學專而思宏與之談於易書以來程¶邵二家
先後天之義涉獵貫穿於蒼雅以來字畫形聲之清¶濁
輕重推索邃宻葢江東之衣冠盛時一種髙人竒士之
所<md:KR4d0431_SBCK_014-6b>¶傳授中立嘗私淑得之而徜徉山林鄙棄科目其動
<pb:KR4d0431_WYG_014-10a>
心忍性¶之日亦已乆矣自余之同業若所常還徃皆敬
中立而無以¶療其窮中立浩然且将入閩余評中立非
氣昏志阻者閩多¶故家去中都進趨之途逺至必有學
徒築館重幣而相迎於¶武夷雲谷之上益養聲實樹門
戸俟著書成藏之名山傳之¶其徒視世間虚有禄位而
期頥婆娑黄金輿馬淹淹日暮無¶一名可論者相去豈
不逺甚哉¶
　　　送宋吾省序
<pb:KR4d0431_WYG_014-10b>
始余讀史記見蘓季子出遊時洛陽人舉嗤之以為捨
本業¶而事游説非其土俗韓淮陰無鄉曲之譽不得推
擇為吏遂¶去竄於俠徒嘆曰此猶先王之遺澤也當其
時使有權力氣¶誼者一人焉能時其緩急而馴養其才
技以為良能則二子<md:KR4d0431_SBCK_014-7a>¶必不至但如今日之所驚異然二
子非更困苦險厄何由肯¶自激發将終身俯伏民伍而
已以此知徃古士大夫所為多¶才而寡過者非賦性之
異亦有以成就之也信之為州以余¶所知名賢比比而
<pb:KR4d0431_WYG_014-11a>
有渡江來中原故老無不抱恨長息於¶此故其俗敦儒
而喜義慕名髙而重客施鈆山宋吾省自予¶之息肩無
一日不相徃來葢家世為儒久矣嘗以其文藝受¶知於
名僚貴将强之出因浮沉斗食佐史間不出鄉而養親¶
結友之事粗足是既能清純自重而秩滿當調後無以
自拔¶此非有權力氣誼者之責而誰乎吾聞吾省天資
蕭爽居財¶殊不吝澀其與於人己多人不當為吾省惜
屬有行役為略¶書所聞於古近之故贈之且以為吾黨
<pb:KR4d0431_WYG_014-11b>
勸焉¶
　　　贈子貞編修序<md:KR4d0431_SBCK_014-7b>¶天地之氣發於山川風土其雄深渾厚平原鉅野洪河
喬岳¶之類徃徃皆在西北而枝條餘委散之為清纎峭
麗竒偉瑰¶秀若康廬九華桂林天姥瀟湘彭蠡若耶采
石之勝皆在東¶南豈惟山川風土為然世之君子詮量
人之才性氣質亦或¶以相擬是故有適然而然者矣惟
夫通人碩儒强志力學之¶士則不係於是故太史公生
<pb:KR4d0431_WYG_014-12a>
龍門耕牧河山之陽稍長大即¶南遊江淮上㑹稽探禹
穴窺九嶷以廣其記覽吳公子季札¶雖早習文學而不
憚北遊齊晉魯衛諸國日與賢士大夫講¶論以求去其
陋固葢不以生而受焉為足而他復有以成之¶耶余之
狷愚生於窮海之濵長於憂患而漸老於貧賤其足¶跡
之所經逺不踰荆近不跨越其耳目所悉不過尋常彀
轂¶之内無異通解其平生從遊則又可相髙者既不吾
屑卑下<md:KR4d0431_SBCK_014-8a>¶者吾亦不屑之是真自棄而無望於斯世矣獨
<pb:KR4d0431_WYG_014-12b>
時時俯仰方¶冊見六合外事及間接古名賢人晤語如
搔癢沃熱聊復少¶自快意而巳庚子之夏有中都官敝
韀羸縑過余錢塘逆旅¶揖之氣温而貌嚴叩其談引古
今繩墨灑灑然數千百言不¶止質其居居東平諗其官
太史氏之屬請其姓氏曹君子貞¶也余驚喜願交之久
而讀其文屬辭荘屈之潔析理孟荀之¶達而比事左班
之覈也噫嘻若子貞者非余之所當朝親夕¶習以求成
其才性氣質之不足者乎抑余之願交子貞知子¶貞之
<pb:KR4d0431_WYG_014-13a>
於余亦有不能忘情者焉而為子貞難為余易也何也¶
余之狷愚長於憂患而老於貧賤者也陂渠之水瀦之
以自¶濡雖亢旱猶可後涸注而決諸逺則不如天雨之
澤㣲服處¶廬巷人皆異之徙而居髙指目多矣愚之狷
愚瀦陂渠處閭<md:KR4d0431_SBCK_014-8b>¶巷之類也若子貞之道方當行逺其勢
不登髙不止而安得¶不謂之勞於余哉雖然子貞之勞
猶能成余余非能成子貞¶者子貞家有賢父兄而所居
東平今為儒府諸老先生方以¶類相先後進用於朝子
<pb:KR4d0431_WYG_014-13b>
貞徃而試以余言諗焉無必豐於名¶必豐於其所可名
無必充於其欲必充於其所可欲徐行而¶敏視多藏而
善出是其學也倘庶幾乎異於今人之所謂學¶矣子貞
曰唯唯因以為序¶
　　　贈黄彦實序¶
自老荘氏憂身厭世有不願為材之意而世之闒茸晦
昩者¶托而逃焉嗚呼是何不仁已甚耶天之生斯人苟
不使材者¶率之則如勿生耳材聰目材明人之不可無
<pb:KR4d0431_WYG_014-14a>
耳目者以其非¶是二物則徃徃陷而入水火今曰我之
耳不願為聰我之目<md:KR4d0431_SBCK_014-9a>¶不願為明其不為廢人乎若曰聰
不至於聽鬭蟻明不至於¶燭淵魚則懼於聰明之過之
論也而非遂以聰明為不美而¶不為也畜馬願其善走
畜劒願其善割者馬之材在走劒之¶材在割也有惡走
之驟割之銛而寕得土馬木劒焉不可也¶余少壮時州
之慈谿有黄東發先生以經術行誼政業為江¶南名卿
縁桑梓故毎與余評覈古近人物以為士之生世誠¶不
<pb:KR4d0431_WYG_014-14b>
可無材葢當時方以閥閱科舉取士幸而有父兄之素
場¶屋之目即拔援而試之試之以文墨記覧錢榖獄訟
之類俱¶不可則名之曰道徳展臂雅揖垂紳緩趨浮沉
談笑羣衆中¶不失繩墨則咎責不加而品級馴致惟先
生輩起寒逺實用¶所長取知於人寸量尺叙然後至故
其語執之良堅後生晚¶學化之亦皆矯然有自勵之色
而先生歸而私督其家庭子<md:KR4d0431_SBCK_014-9b>¶弟者尤嚴於他人先生没
二十年家單仕絶四壁不立平時¶炎門赫族勢當同澌
<pb:KR4d0431_WYG_014-15a>
共盡而其子弟乃於中間方以材著大徳¶辛丑之夏遇宣
城校官字彦實者於杭問之先大夫乃東發翁也行藏本
末¶無不習問之古今學問文獻無不貫至於雄篇雅章機
舂轂¶奔竒聞異解蹊通部屬一一去人逺甚兹非天之所
生而家¶庭之所成者然耶以斯人之窮望於吾徒甚急令
即用材又¶可得無耶雖然古人之材因事而見其未有事
也如無材然¶彦實之劔與馬惟謹毋使人畏其銛且驟而
益務藏聰眀以¶待事至而出之何如回宣城見王敬叔兄
<pb:KR4d0431_WYG_014-15b>
弟尤余所材也亦以¶質之是嵗五月既望¶
　　　送龔子敬序¶
大江之南土連吴荆當春秋時能以言詞問學通名中原
者<md:KR4d0431_SBCK_014-10a>¶謂之竒人漢晋以來弓旌之聘軒軺之傳無日不至山
亭野¶郭間由是功名馳驟之路繁而隠逸稀矣夫豈惟人
物懸絶¶如是凡壌地所生名材異寳犀魚孔翠鮫紉火浣
之幣空行¶人語之畜形容不經見於前世者無不争先自
獻以充眀堂¶之職貢豈造物者固使之然而勢不容不然
<pb:KR4d0431_WYG_014-16a>
耶近日之江南¶又異於昔人物磊落者十數公則皆出
於科舉科舉不足論¶論科舉之得士視春秋漢晋諸所
以取之功過猶足以相補¶而世嗤之不已非徒嗤之且
羣詆族誹之惟丹陽龔子敬過¶予與之商略此事犁然
有當予之心者葢子敬之學淹通而¶縝實據古而少尤
今其先人大父復俱由科舉出為名公卿¶賢師帥童丱
之年珩璜耳習龜組目饜及今春秋鼎盛乃方¶從於大
夫馬後欲觀上國之光此雖余輩累千百無足數<md:KR4d0431_SBCK_014-10b>¶而能
<pb:KR4d0431_WYG_014-16b>
見容乎抑子敬與余皆南産儒者浮沉里巷居常自諉¶
不見用故每事退縮若無所解設見用将何以别異於
餘子¶言㳺之絃歌也而慕之者復為魯恭卓茂屈平之
詞賦也而¶慕之者復為子雲相如以風土評論天下士
㡬於自狭子敬¶努力為江南吾黨一出亦使四方諸人
有所慕學於家庭談¶於庠校者非空言矣余雖不能尚
攘臂企趾為子敬助喜
　¶　　贈相士歐陽生序
<pb:KR4d0431_WYG_014-17a>
壬申歲余始自杭歸鄞識長沙歐陽生於鄞侯劉朝奉
席中¶歐陽生善相人人之欲問歐陽生者争慕先得之
越疆而招¶排閽而迎幸且至則修衣冠振顔容候其一
言以為窮達當¶是時歐陽生之装未解而他候其門者
己若干人矣既而亦¶從劉侯來謁予予驚而問焉歐陽
生曰不然吾技人也吾之<md:KR4d0431_SBCK_014-11a>¶技以達許人而心之所不賢
多於術之所取者不可勝道也¶以窮許人而心之所賢
多於術之所黜者亦不可勝道也用¶此雖屢許人人不
<pb:KR4d0431_WYG_014-17b>
以為夸而術嘗不敗余深異之以為生非¶技人也其言
近於有道之言也自是相濶十五年余以憂患¶困絶傭
書於鄞而生適復來當是時鄞之人舊識生者皆無¶存
存者徃徃病廢失業求昔之所依以為光華如劉侯之
徒¶安可得哉人皆為生悲而生夷然不傷於懐不惟言
談趣尚¶内若有得乃其旅力趨鏘矍鑠比於劉侯之席
輕健似復過之¶嗟夫歐陽生真非技人乎哉真吾所謂
近於有道者乎哉吾¶聞古之善道術者若巫咸之於卜
<pb:KR4d0431_WYG_014-18a>
扁鵲之於醫皆能相人得¶其道而不善用者為京房郭
璞生其毋數數於行乎生之來¶杭有學士張鄧二君皆
因之以書余未有以復也生歸杭先<md:KR4d0431_SBCK_014-11b>¶以是似之¶
　　　贈談星者謝生序¶
余十八九時遊杭杭故多技術家其用星厯躔度去來
逆順¶言人災祥貴賤以徼名逐利者甚衆大抵重簾複
肆業愈售¶則愈貴重不可䙝有歐陽可山栖栖自江西
來白晝侍官墉¶設案席夜即篝燈露談市中余間徃聽
<pb:KR4d0431_WYG_014-18b>
之術與衆星翁異徃¶徃雜取五行生尅制化之説士大
夫既相駭惑而衆星翁亦¶共排斥之以為何必乃爾可
山翁曰我術誠不能强人然不¶出三十年必當如我説
也余遊戲猶記其語越十年去杭又¶二十年再過之舊
所接識人物一一無復存者況於可山之¶徒復何從物
色於是後一輩談星家無髙下例以五行生尅¶制化為
㫁如兵法吏律從之則合於算違之則謬於測雖不<md:KR4d0431_SBCK_014-12a>¶識
可山翁者靡不悉然余驚嘆錯愕竟不知可山翁之語
<pb:KR4d0431_WYG_014-19a>
何¶以如此驗也東山謝生亦學可山翁之術加精審初
聽似任¶心輒發及揣摩某禍後當如彼某福後當如此
無不應其屨¶舄所經裹嚢握券以候之叩門恐後噫可
異哉謝生之父於¶余為同産兄弟本業儒儒無所售而
出於此其意若以余為¶覆車之戒獨感可山翁之自信
不以勞窶廢阻卒能使人尊¶用其道不疑非近於古之
身死言立者耶而吾黨何為乃獨¶不然因為遂書所見
勵生且以自勵云
<pb:KR4d0431_WYG_014-19b>
　　　送李公度歸三茅序¶
余兒時聞江南山之美者曰句容之三茅有鄉丈人趙
君蹲¶字立道年三十以閥閱辭翰志節當得美仕一日
棄其家徉¶狂出門而逃家人莫知所之也徧國中物色
不能得一老嫗<md:KR4d0431_SBCK_014-12b>¶云是子他日數言三茅試依其言求之
使人至三茅夜半見¶一燈熒林薄間穴窓窺之果趙君
即不敢驚問明日益以數¶輩破産挾持登車趙君不果
逃然歸家無一日不戀念三茅¶怨其家奪其志曰必殺
<pb:KR4d0431_WYG_014-20a>
我竟以此怏怏得疾余嘗疑之趙君¶非徉狂迷惑者其
意殆與韓退之登華山不返事相類耳人¶仕宦妻子豈
無足樂必其山陵丘壑烟霞水石之適什伯千¶萬相逺
於此然後輕性命而求之古之達人竒士一牽於世¶故
欲有所建立則不暇得而偶念之者又耳目隔逺知之
不¶深或知之雖深而制於累窘於力與不暇知等耳故
如趙君¶之捐身行志世人徃徃驚駭以為怪事必若神
仙隐逸方外¶之流無仕宦妻子世故於心然後有暇而
<pb:KR4d0431_WYG_014-20b>
深知之余未三十¶亦嘗以科舉得官道過三茅之鄉望
其山而不得入竊有愧<md:KR4d0431_SBCK_014-13a>¶焉癸巳之歲於是年五十衰&KR0629;
退惰無復四方之志忽與道¶士李公度相遇於鄉城問
之自三茅來欣欣然令人有駕青¶牛騎黄鵠之想而公
度方以名字通籍金闕平生學力諸貴¶人頗有知之者
則三茅雖佳将亦非公度所得有嗟乎異哉¶夫三茅之
於世有非蓬萊崑崙方壺圓嶠如道家所言之恍¶惚難
至也而求之不能得得之者不能有是豈不係於人哉
<pb:KR4d0431_WYG_014-21a>
公度勉之歸掃其故居余遲十年之力俟諸兒勝門戸
當杖¶藜芒屨訪君於東岡西澗之間尚未晚也¶
　　　送郭以南為道士北遊序¶
天地清明純厚之氣鍾而為聖賢於世使之自養而養
人者¶皆具是亦可謂幸矣而世不可以數數遇也於是
乎磔裂四¶出散而為異人竒士沉埋隠伏於山林巖穴
之間大之或有<md:KR4d0431_SBCK_014-13b>¶時而名世而小之亦能為髙以矯俗吾
觀古之崆峒鬼谷之¶徒蹤跡巉峭言行詭譎徃徃皆是
<pb:KR4d0431_WYG_014-21b>
而李唐以來數百年中雖¶以賀知章姜公輔鄭遨之髙
才絶識動輒離家棄俗俛首去¶為黄冠師大丈夫至於
不得行其所欲而縱横恣睢無以自¶制何徃而不可寄
其身哉永嘉異時為公卿淵府一閧之聚¶十朱九紫郭
君以南於其中以明經崛强自負朝遊嚴徐之¶庭夕造
金張之邸無不獲者年運而老憯然不免有霜露憂¶則
投章甫裂逢掖遂一徃為老子役若終身焉既又憧憧
然¶有嘯蘇門棲崧髙遊涿鹿之想人皆疑之余獨竒之
<pb:KR4d0431_WYG_014-22a>
以南者¶葢余所云縱横恣睢無以自制焉者也資之自
養既不足求¶之養人亦不能有餘焉者也雖然以南儒
者也儒者之道行¶如龍藏如龜夫龜惟不食於人故能
全其生龍出而嘘百川<md:KR4d0431_SBCK_014-14a>¶雨八荒其去也人不得而知之
以南去而簡其資之以為食¶者慎其見求於人者其行
也其藏也雖㣲老子其誰曰不宜¶
　　　送慶上人謁陳使君序¶
人惟負超曠逖逺之志者必有事乎遊然而入焉不能
<pb:KR4d0431_WYG_014-22b>
無累於¶身出焉不能無以累於人則雖善遊者吾猶病
焉斯二累咸¶去矣徒遊而不得其所為遊則雖胝行暍
走役役於道途之¶間祗自弊耳鄞為東南斗絶之處壌
地相接而山之最名者¶曰天台曰鴈蕩生東南不得一
至焉以為闕故凡懐章之吏¶弹鋏之客莫不顧睨軒舉
指為先登他日羣而質之得至者¶十無二三焉是非有
遐疆絶壌之隔也亦非有其志皆不足¶以為也以吏遊
者以吏累身以客遊者以客累於人故非惟¶不能深知
<pb:KR4d0431_WYG_014-23a>
之或知之而不暇踐也惟夫浮屠氏之徒意徃而<md:KR4d0431_SBCK_014-14b>¶輒至
樂極而如忘彼其捐父母棄親戚視吾世如附贅懸疣¶
而不之省也糧糗不待須而給役使不待具而佚将何
行不¶可遂而况二山之犬牙吾邦乎是故非吾徒之所
能然也雖¶然為彼之遊則易然為彼之遊而卒無得猶
無遊也慶上人¶告余行将略天台而窺於鴈蕩也問其
故曰吾志於是乆矣¶日吾有母養不得出今則鄉之戸
部陳公適為其州焉夫慶¶上人之遊賢於他浮屠矣陳
<pb:KR4d0431_WYG_014-23b>
公又天下之端直愽毅君子也¶子行矣必有以教子矣
斯遊其庶幾有得乎¶
　　　送恩上人歸雲門序¶
人之情莫適乎得其所欲耳目之適於遊心體之適於
居尤¶人之甚欲者也然至於權足為力足行而有得有
不得焉而¶後可以言命昔者嘗怪齊景公以賢諸侯欲
一觀轉附朝儛<md:KR4d0431_SBCK_014-15a>¶而其臣有流連荒亡之諷謝康樂韓吏
部以名士大夫一欲¶臨山出海一欲離家棲華山而諸
<pb:KR4d0431_WYG_014-24a>
人驚惶駭愕防之如觸禁¶犯毒乃若山林避世枯寂之
徒輕装徒步欲行而行欲留而¶留略造意即得縱恣於
所如人情之疏通滯碍果各異其逢¶哉東南之山卓然
以名跡著聞於人人所慕遊者不過二三¶十里道之相
錯逺近不過數千由浙人言之雲門最有名最¶近彼其
左台右剡前沃洲後天姥遊者宜不可緩他日諗其¶人
百不能一二至有覺恩上人字以仁自四明脱髪即徃
居¶之為上人喜上人曰吾何為拘拘於此肩一簦縁石
<pb:KR4d0431_WYG_014-24b>
橋循鴈¶蕩出金華洞過矢目拂靈巖虎邱浮金焦仰鍾
阜沿灊皖投¶匡廬二林乆之略大小孤挹九華窮其勢
遂将摩洞庭跨巫¶峽歴峨眉望崑崙然後返豫章經衡
岳縱觀於蒼梧之野無<md:KR4d0431_SBCK_014-15b>¶難也己亥秋忽相逢西湖南屏
山下曰吾遊倦矣吾思之使¶吾有以自適雖居雲門可
以遺吾老無所適雖日遊萬驛未¶見多賢於吾雲門者
徒勞苦耳吾行天下有詩累百首平生¶髙交友滿江海
今亦不掛念顧歸而見雲門花草樹石皆吾¶飲食臭味
<pb:KR4d0431_WYG_014-25a>
見雲門風林湍瀨皆吾聲音器玩見雲門烟霞天¶露皆
吾嚢槖儲餱見雲門禽蟲魚鼈皆吾過從還徃外此吾¶
何求乎而復何恨嗚呼噫嘻窮人世之適有甚於上人
之行¶留無滯碍者乎上人之得於天也厚過於人也亦
云逺矣若¶余之區區固非有封疆之責軒紱之累所居
去雲門東無十¶舍鳥道一宿可至秋髙山中熱時上人
為我取葛翁泉醸酒¶列酌数行蕩濯五臟昏垢遂與上
人尋大令之故蹤歌徹公¶之遺篇陶陶乎囂囂乎喜而
<pb:KR4d0431_WYG_014-25b>
遊憊而休不亦可乎上人胡盧<md:KR4d0431_SBCK_014-16a>¶而歎余亦覼縷而書以
為之序¶
　　　送子儀上人北遊序¶
自中州文軌道通而東南巖氓島客無不有彈冠濯纓
之想¶彼誠欝積久而欲肆其揚揚者也然皆不能無所
誘焉其無¶誘者雖使周穆之御談廣莫於前楚國之卿
夸侈靡於後聽¶之寂如也故余窮居二紀以來多喜與
山林世外若為浮屠¶氏之學者相徃還以為樂庚子之
<pb:KR4d0431_WYG_014-26a>
春有越僧儀者訪余錢塘¶吳山授徒之舍貌甚慈辭甚
文氣甚肅曰吾将北遊余聞而¶異之儀公曰君勿異也
吾之遊無所願於彼葢吾居越吾於¶是泊然草衣木食
而巳矣長能遊遊南天竺視南天竺猶越¶也久而得一
刹餘姚山中初至之日山焦然為之五年而山¶麃然然
吾視之猶南天竺也徙餘姚得天台之瀑布瀑布吾<md:KR4d0431_SBCK_014-16b>¶所
未狎吾視之亦不過如餘姚山中耳顧為瀑布則有瀑
布¶事瀑布有當北遊者吾以為如瀑布遊且吾聞薊邱
<pb:KR4d0431_WYG_014-26b>
之隂涿¶水之陽有五臺焉因得一寄目以攄吾懐則亦
幸甚而吾何¶知所誘而君復何所見而異乎於是余為
之戃怳自失不獨¶悔余言之淺且益信夫世外自有所
謂曠達知道之士而真¶不在深藏固閉以為髙也於其
行書之以為序¶
　　　朱尉開伯求葬親費序¶
朱開伯承孫在吾鄉為故家子孫人無知者己巳之歲
表元¶入館下同業生以其居於鄞也徃徃問識朱開伯
<pb:KR4d0431_WYG_014-27a>
乎則對曰¶不識毎問皆然其知者諱之曰開伯學行在
其先出宜不相¶接其少年者見輒啞然而笑表元然後
始愧赧羞伏知其學¶之陋也葢開伯之先世居桐鄉西
漢時名邑者為吏而有徳<md:KR4d0431_SBCK_014-17a>¶於民遂家焉曰後世子孫奉
祠我不如桐鄉民者也歴千年¶世緒不墜建炎之亂衣
冠播越始有散而入浙者而紫㣲公¶新仲遂為鄞人紫
㣲公文章道徳載在宇内聞公之風猶師¶慕之况其辱
居吾鄉乎吾之愛其人也及其胥及其樹及其¶屋烏况
<pb:KR4d0431_WYG_014-27b>
其子孫乎表元既感於同業之言求交開伯甚浹時¶時
從開伯誦家世所聞皆浙中士大夫之未言者其淵源
本¶末可攷不誣獨以父兄樸學不肯隨時作纎巧語故
短於争¶名他人或鮮知之雖然其家世則容有知之者
矣表元得一¶官則失仕開伯亦抱㑹稽之牒而居惘惘
焉窮相似也丙子¶之禍表元扶三老人走三州五縣犯
死道數十越多年賴一¶親戚物色得之天台山中援之
歸鄞久之益困謀居浙河之¶西又不可則遷而歸烏石
<pb:KR4d0431_WYG_014-28a>
又謀還剡以開伯之舊也徃别之<md:KR4d0431_SBCK_014-17b>¶及門見開伯方儼然
負其齊衰絰失聲而哭其母卻立俟其¶氣定問之開伯
咽而言状既而曰吾門不開三日矣誰為吾¶來者問能
歛乎曰幸歛矣問能塟乎曰吾無資也而何以葬¶問有
以殯乎曰吾哭於斯非吾居也而何以殯問有為子之¶
喪者乎曰吾鮮兄弟也而孰為之喪問有賻乎曰吾羇
旅之¶人也而孰為之賻表元聞其言持其手泣益悲之
曰若是固¶朋友之職也為之留行而圖之為之經紀為
<pb:KR4d0431_WYG_014-28b>
之告於人而人¶不知戚也返而告之曰是表元之未至
也天下之物苟以其¶力致之者無不獲也天下之事苟
以其誠持之者無不集也¶天下之人苟以其已動之者
無不應也今夫端居而簡重守¶譲道而不求者士之節
也不愛其身嚴其親之終力盡而繼¶之以死者孝子之
義也昔者子之先之居於斯也有其故矣<md:KR4d0431_SBCK_014-18a>¶則亦惟我禮
義之邦有周於徳而恤人之不獲者故輕千里¶而長其
遺息於此今其車葢過子之門者其先人皆紫㣲公¶故
<pb:KR4d0431_WYG_014-29a>
所等夷者也且子惟不願知於人人則何自知之今有
所¶居而求焉而有謂不知子也者知子而不能免子於
不孝也¶禮義之責有所歸矣開伯曰吾心悴悴然安能
為之辭於是¶退而次第之且係其私於開伯者以為之
序¶
　　　送鉛山王亦詵歸鄉序¶
物之能為其類之宗者必異世言鳯飛而羣鳥從之以
萬數¶世固未有識鳯而見其飛者也誠使世之人嘗見
<pb:KR4d0431_WYG_014-29b>
有異鳥而¶其羣萬數從之則豈不駭眩而異之也故其
名可聞而其身¶不可見不然方見異於人之不暇而何
以能為宗庚午歲楊¶子江漁人網江得大龜長一尋櫝
之以進蓄水聚小魚千百<md:KR4d0431_SBCK_014-18b>¶櫝中魚凑集龜口旁若拱伏
聼令不敢言兒童强徙魚置逺¶處終凑集拱伏如初禹
貢荆州九江納錫大龜以其地考之¶良近然注家説大
龜纔尺有二寸雖古人亦未嘗見大龜如¶所遇於漁人
之櫝者也以龜之易獲不可見則其不足以識¶鳯固宜
<pb:KR4d0431_WYG_014-30a>
孔孟荀韓之於儒其當為宗何以異於龜與鳯然方¶其
存時從夫子而遊者去來之大畧不過三千人孟荀加
少¶韓之門不叛去僅六七惟其久也人始聞風而宗之
此一聖¶三賢豈翹翹然欲見異以取眩駭於天下之耳
目直不忍孤¶守已道推而同諸人耳而奈之何人不可
得而同也鄉原流¶俗楊朱墨翟釋老之同鳥鳶蛇蚓之
同也羣然而飛羣然而¶遊又羣然而止而已矣余初學
儒時見世之慕利達者宗科¶舉科舉初罷慕名髙者宗
<pb:KR4d0431_WYG_014-30b>
隠逸隠逸之視科舉有間也當是<md:KR4d0431_SBCK_014-19a>¶時猶各有大儒遺老
有名實者為之宗學者賴以不散歲月¶推遷心志變化
昔之為宗者且将銷鑠就盡而士漸不知其¶宗吾為吾
道吾類懼焉鉛山王亦詵逺學於余期月歸省親¶請益
余書此説遺之余友李君明通釋褐太學第一清修博¶
學髙文章亦銑之鄉之龜鳯也亦因以諗之何如大徳
乙亥¶歲十月望日前進士剡源戴表元序¶
　　　送柳道傳赴江山序
<pb:KR4d0431_WYG_014-31a>
古之用人者權尊而法踈權尊則易取人法疎則人得
以盡¶其材吾觀周官六卿屬吏多出於其長所自命漢
晉之相沿¶三公皆得開府收召名士故薛宣有欲吏朱
雲之嗟而桓温¶亦以能客孟嘉為善然初不聞於庠校
師儒之員有所辟置¶惟其學行有稱於鄉則人自聞風
裹糧而從之此非獨其人<md:KR4d0431_SBCK_014-19b>¶之難而道固不可易而屈也
科舉興銓格宻其説先裁之以¶中人以下可能之文藝
然後拘之以愚不肖易成之歲月以¶至江南異時自通
<pb:KR4d0431_WYG_014-31b>
守令丞主簿尉若錢榖刑獄諸僚若州縣¶學官注調一
決於選部法不可謂不陋而人情徃徃不難於¶為通守
令丞諸僚而一聞師儒之號雖百里之學亦趦趄畏¶赧
而不敢輕赴彼誠知夫通守令丞諸僚不過簿書胥史
勾¶稽剖析之類而師儒之職有不止是焉者則法之所
不及又¶係乎其人之自為之歟屬者科舉之弊既除諸
選猶守銓格¶惟縣學官以其秩卑付諸下大夫之領之
者使得專志有志¶節者或耻為之而官益不重大徳庚
<pb:KR4d0431_WYG_014-32a>
子歲吳楚閩越士待命¶於中書行署行署長取其闕升
府俾宰士捧牒以次禮進其¶人廷授之觀者以為榮而
吾友金華柳道傳得衢之江山焉<md:KR4d0431_SBCK_014-20a>¶江山固衢佳邑氣清
而俗簡貴僚使客車馬之跡罕至道傳¶又金華良士攻
文章通記覧不患無以盡其才昔夫子歎十¶室之邑必
有忠信而憂好學之不至道傳徃而以好學鼓動¶江山
之人道之成也豈惟江山聞江山之風者且将四面裹¶
糧而來於以為明時興文美化之助以成諸公能取人
<pb:KR4d0431_WYG_014-32b>
之名¶不亦可乎道傳曰唯唯¶
　　　送鄭南仲赴昌化主簿序¶
合天下之官自宰相第而下之至官於縣而卑止矣合
一縣¶之官自其長第而下之曰宰曰丞曰主簿曰尉曰
廵徼而卑¶止矣然尉與巡徼雖居主簿下而其職專權
行勢伸若不與¶縣相混主簿雖尊於尉與巡徼而職不
專權不行勢不伸勞¶多而責先處下而辱近故有志節
者或憚為之昔者余與友<md:KR4d0431_SBCK_014-20b>¶人鄭炎南仲相遇於吳楚之
<pb:KR4d0431_WYG_014-33a>
間毎酒酣談論此事南仲於時¶慷慨喜功名不免有干
禄意則為數數歎息不置南仲本閩¶中佳士年甫冠屢
用其長技角於有司屢為數萬人舉首又¶進為國子生
文譽益震至是諸公頗有知而薦之者竟用其¶力得湖
學教授南仲喜曰吾不能忘禄而為此然幸而得免¶於
前者之歎及既為湖學南仲不惟能自軒奮不失已而
已¶及大僚貴客東南行者皆輟車屏從先願納交於其
門於是¶人之慕南仲者若蜕塵而仙簿書箠楚之吏欲
<pb:KR4d0431_WYG_014-33b>
為南仲而不¶得者若坐重淵而仰青天南仲益自喜為
之數年於法不得¶不調再謁於天官而有昌化之拜嗟
乎南仲今日復欲翺翔¶嘯詠洋洋然以儒者自命如前
日湖學得乎於是人皆復為¶南仲歎而南仲亦不能釋
然以問於余余曰南仲無歎也南<md:KR4d0431_SBCK_014-21a>¶仲前後所居官異而
南仲之所自為一也前日之大僚貴客¶願交於南仲者
亦非必其以官也今之所見勞多而辱近有¶尉與巡徼
之不如者其官之卑而非南仲之所自為也南仲¶行矣
<pb:KR4d0431_WYG_014-34a>
毋以誘遷毋以脅阻余聞昌化山水之窟風淳而土美¶
士大夫非樂静慕竒者不至将有憐子之才而援子於
窮逺¶者如湖學之知子者矣南仲平生同志者遂各為
歌詩以壮¶南仲而謂余與南仲最舊也屬以為序¶
　　　送謝仲潛序¶
始余以文學掾遊金陵時年纔三十爾性喜攻古文辭
毎出¶難義䇿諸生以觀其能占對與否而鼓舞抑揚之
同時執簡¶數百人有謝仲潛常在鼎甲中余愛其材而
<pb:KR4d0431_WYG_014-34b>
未嘗不期其成¶也别去二十有五年余寄食錢塘市舍
授徒於是耳目㽻耗<md:KR4d0431_SBCK_014-21b>¶心膽銷怯值稠人廣席談辯縱横
輒畏縮如不勝况有所挾¶乎外者尤不敢仰首視乃聞
有吳江教官能禮貌舊老自民¶伍起余太學周孔明於
庠校間待以賔客不用官府法為之¶喜甚已亥秋八月
吳江教官者滿以謁來見余余延坐問之¶葢仲潜也曰
自契濶來一日不廢學然益更事諸變故寒漂¶暑焮較
前為諸生時意氣亦不復有其俯仰升斗之禄直欲¶少
<pb:KR4d0431_WYG_014-35a>
避嗇夫亭長訶辱耳故邂逅冠服與我相類者亦稍稍
有¶志扶持之嗟乎仲潛乎始余爱仲潛尚不過相期文
墨几案¶間事由今想之科舉子略有器業者之所能辦
不見二十五¶年乃能涵養成就至此充仲潛之志所欲
為與儒者之職所¶當為世上何有紀極而紛紛乎孰非
與吾同類者居是世也¶同是人也雖不儒冠儒服而其
名徳可以臨接我者吾父兄類也吾周之居是世也同<md:KR4d0431_SBCK_014-22a>¶是人也雖不儒冠儒服而其¶年輩推¶譲於我者吾子弟
<pb:KR4d0431_WYG_014-35b>
類也吾柔之居是世也同是人也雖不儒¶冠儒服且不
可皆與父兄子弟也而不幸饑渇寒暑之情若¶待我而
獲者吾比隣里巷知識類也吾憂之居也則曰吾必¶有
以為之教也行也則曰吾必有以為之政也嗟乎仲潛
乎¶儒者區區之一身而何以當衆人紛紛之求乎古法
四十而¶禄五十而爵年愈髙仕愈貴者人之望之愈詳
顧余之賤且¶衰已非世所齒及幸嘗愛仲潛而期之而
仲潛亦幸不負余¶之知也故於其去吳江而将受民社
<pb:KR4d0431_WYG_014-36a>
之寄且將進備乎郎大¶夫論議之選也而望之以詳焉
仲潛愈思充其類而盡其職¶也乎哉是歲大徳三年季
秋朔日前進士剡源戴表元帥初<md:KR4d0431_SBCK_014-22b>¶序<md:KR4d0431_SBCK_014-23a>¶　

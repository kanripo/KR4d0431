# -*- mode: mandoku-view -*-
#+TITLE: 剡源文集
#+DATE: 2015-09-23 10:25:47
#+PROPERTY: LASTPB  <md:KR4d0431_SBCK_007-1a>
#+PROPERTY: JUAN 8

¶
<md:KR4d0431_SBCK_008-1a>¶
<pb:KR4d0431_WYG_008-1a>
欽定四庫全書
　剡源文集巻八¶　　　　　元　戴表元　撰¶
　　序¶
　　　潘可大孫子釋文序¶
始余疑孫子教呉宫美人戰陣非事實太史公承襲所
聞括¶其竒載之耳及言為將西破楚入郢北滅齊晉事
亦甚畧葢¶古有是人善言兵不必其能自為兵也而孫
子十三篇遂行¶於世後之能兵者因共宗之嗟乎夫孫
<pb:KR4d0431_WYG_008-1b>
子者豈非春秋戰國¶間恢詭抗㧞人世不獨能兵者耶
其書縱横變化深而切博¶而盡讀之使人好焉友人潘
可大葢脩詞而好焉者也年方¶冠於書無所不觀而獨
為孫子作釋文若干言一日䄂以過¶余曰自吾為此書
朋友始而駭焉什四中而疑焉什六卒而<md:KR4d0431_SBCK_008-1b>¶非且笑焉什
八矣夫非且笑者是誠不知而疑焉而駭焉者¶亦猶未
釋然於此也昔周之衰學士大夫失其所承凡能修¶明
世教不畔於先王者惟仲尼之徒為然自餘為游談雄
<pb:KR4d0431_WYG_008-2a>
辯¶為狂憤著書最下為刑名計數諸家葢人人而能言
言而能¶文也孫子其言兵而文者歟夫既言而文故能
勇變古人之¶法而自名其家由漢以來最名將如韓淮
隂趙營平皆口傳¶其語班班於䇿最奸雄如曹孟徳至
親為之議他可知矣然¶而其書之要曰兵以詐立以利
動夫車馬資糧之輸賞罰部¶伍之節山川隂陽之宜不
待武之智而能及之也必若以詐¶而立以利而動生人
何罪焉後世尊其人專狥其法襲其實¶陽諱其名凡軒
<pb:KR4d0431_WYG_008-2b>
轅氏之子孫逮于兹累千百年為血為肉皇¶皇然終不
能自必其命非言之文者為之乎於此復以文翼<md:KR4d0431_SBCK_008-2a>¶之譬
若懼火之熄而扇其炎愈不知所終矣然潘之意非翼¶
孫子者觀其書所折衷至稱仁人之兵主於除天下之
害其¶殺之也所以生之諸如此類本孫子所未講而學
孫子之家¶所未悉持兵者得是説而行之則為湯武之
舉談兵者得是¶説而推之則為伊吕之佐其心仁其術
慎其於詐利也逺矣¶然則必若潘君之云然後可以論
<pb:KR4d0431_WYG_008-3a>
孫子哉故孫子猶或可廢¶而此書之意不可以不傳也
君名衍翁天台人¶
　　　大學中庸孝經諸書集解音釋序¶
儒者之説其精者為道徳而粗者為禮樂刑政當三代
以前¶雖世治有㫁續而二説未嘗一日廢於天下書之
所存者畧¶也周之既衰禮樂刑政盡壊道徳茫然無所
附麗夫子不得¶已始與其徒共詳之於書書詳而後世
之託言者始雜然自<md:KR4d0431_SBCK_008-2b>¶其徒相繼皆歿之後千有餘年徃
<pb:KR4d0431_WYG_008-3b>
徃常有窮經學古之彦不¶以世故動心枯然自守師説
於山林草澤間宜舉一世不好¶之而不變聲薫氣染之
乆而亦或為人所採拾道徳之緒餘¶禮樂刑政之髣髴
因之而不墜者什五至於近代濂洛之派¶興於雜書之
中定著其書通於夫子者曰子曾氏子思氏子¶孟氏而
上三代之書存者曰孝經中庸大學孟子若論語又¶孔
門之髙弟共為之尤精者也為之披㣲文抉浮辭使尋
源¶者不迷其津趨塗者不昧其岐有功哉濂洛之徒皆
<pb:KR4d0431_WYG_008-4a>
沒説者¶又雜考亭朱先生出又取濂洛之已詳者與其
徒加明之故¶孝經有刋誤論語孟子有集註大學中庸
有章句以迨太極西¶銘通書之類凡殘編㫁册之關於
義理者舉有訓解其徒之¶書余之資雖鈍猶得而窺之
其徒之人為余之先猶得而知<md:KR4d0431_SBCK_008-3a>¶之顧嵗月推移風氣變
化資品之尤鈍於余者則不及預此¶矣余也白首東來
乃始獲聞番陽有雙峰饒君者嘗學於考¶亭之門人而
於考亭之書鑚研探索纂述彚叙其意猶考亭¶之於濂
<pb:KR4d0431_WYG_008-4b>
洛也久之是州之儒者凌君堯輔與余遊余又見其¶箋
詁疏釋問答圖辨而知其游饒君之門而於饒君之書
又¶如饒君之於考亭也嗚呼兹非余所謂窮經學古之
彦不以¶世故動心而枯然自守師説於山林草澤間者
耶堯輔歸而¶於是書也益𢎞其入謹其出幸且及於伏
生申公之年其有¶欲聞道徳禮樂刑政之説者不以屬
君之徒而誰耶¶
　　　仇仁近詩序
<pb:KR4d0431_WYG_008-5a>
景定咸淳之間余初客杭見能詩人不一二數不必皆
杭産¶也時余雖學詩方從事進取每每為人所厭薄以
為兹技乃<md:KR4d0431_SBCK_008-3b>¶天之所以畀於窮退之人使其吟謡山林以
洩其無聊非涉¶世者之所得兼余嘗隘而非之諸君子
非失職安得為此不¶祥之言離去二十年復來事有不
可言諸詩人皆盡而余恍¶然獨行獨止如羇禽越鄉而
無與羣如馬行過其故櫪裵回¶而悲鳴也嗚呼疇昔之
歎豈不以此哉然猶未敢自斷何世¶無人何人無心特
<pb:KR4d0431_WYG_008-5b>
余交際先後疏數之間不足以得之久之¶屠君存博白
君廷玉二君者皆亹亹志於古人皆不棄余而¶肯與之
交私心自喜久之因二君得仇仁近也遂贈余鋟成¶一
巨編叩其藏未鋟者尚什伯於此余驚其多而服其善
羨¶其敏而敬其宻自是寓客中抑鬱不自暢不得與諸
君晤語¶則取其所編張之案端行坐諷之以為快仁近
又方力學期¶樹立以為千百年後世計視余區區相知
於耳目間似不足<md:KR4d0431_SBCK_008-4a>¶為既竊自喜兹編之不絶於世而余
<pb:KR4d0431_WYG_008-6a>
猶及見之耳仁近詩余¶不敢託於知言就杭人求之比
其盛時有過之無不及也余¶年視仁近不甚相絶而氣
盡衰業不早就進退皆無足據幸¶君之相親庶幾諸君
愈益見厚時時得新聞以洗舊蔽不敢¶望有名譽或藉
以一樂稍稍捐去晚暮孤貧之憂即君賜大矣若¶君之
所願君自得之余無以進君也¶
　　　初寮王先生摘稿序¶
初寮先生左丞遺文前後集内外七十六巻李文敏公
<pb:KR4d0431_WYG_008-6b>
周文¶忠公為之序所以尊奨稱美之者至矣靖康之難
公落南且¶死子孫徃徃散居江閩間皆以材業通顯而
臺閣詞章議論¶之臣一時收用中原舊族士大夫不誦
習公文者以為野陋¶於是七十六巻之傳家有其書焉
大徳已亥夏余始識公之<md:KR4d0431_SBCK_008-4b>¶六世孫庭槐于杭問之云甚
矣乎吾先公之澤将㣲也吾憂¶之然兵燬而猶寶藏其
書惟是一二父兄之不競於力懼無¶以貽永者且先公
仕政宣歴兩制登中司嘗以直忤蔡京父¶子被䜛斥䧟
<pb:KR4d0431_WYG_008-7a>
死地偶幸不殞而本末人不盡知頗欲摘取奏¶篇制草
之有所關涉者别為一編以便傳覽其間關楚越倡¶和
之作實與棊山曾公吉父東萊吕公居仁龍門陳公去
非¶諸老相為鼓吹文獻之不亡繄此之故因亦附載編
中子以¶為何如余惟公之言行名實布在天下耳目如
膏粱綺縠其¶誰不厭飫被服而是編所謂餟其珍而裼
其華者也遂相與¶賛成之而併書所謂詮擇之意如左
是嵗六月望後四日記
<pb:KR4d0431_WYG_008-7b>
　　　方使君詩序¶
右紫陽方使君丁酉嵗雜詩一巻使君初為名進士時
表元<md:KR4d0431_SBCK_008-5a>¶以兒童竊從士大夫間得其文詞誦之沾沾然喜
也年二十¶六入太學而使君適由東諸侯藩府歸為國
子師始獲因縁¶扳叙償平生之慕願焉然當是時諸賢
髙談性命其次不過¶馳騖於竿牘俳諧塲屋破碎之文
以隨時悦俗無有肯以詩¶為事者惟夫山林之退士江
湖之羇客乃僅或能攻而館閣¶名成藝達者亦徃徃以
<pb:KR4d0431_WYG_008-8a>
餘力及之使君魁然其間外兼山林¶江湖清切之能内
收館閣優游之望於是一時好雌黄掎摭¶者無所施其
輕重越二年表元亦成進士稍稍捐棄他學縱¶意於詩
而兵事起矣自是别去使君二十七年然後得讀此¶巻
大篇清新散朗天趣流洽如晉宋間人醉語雖甚䙝不
及¶聲利小篇沉鷙峻整如李将軍游騎逺擊自成部伍
葢使君¶好客志氣白首不衰而學問播聞端平以來諸
老於書無不<md:KR4d0431_SBCK_008-5b>¶窺於理無不究故能若是之有餘也聞篇
<pb:KR4d0431_WYG_008-8b>
帙浩繁承學之士¶疲於傳録惜未有好事者託之木石
以廣其傳云¶
　　　桐江詩集序¶
紫陽方使君平生於詩無所不學葢於陶謝學其紆徐
於韓¶白學其條達於黄陳學其沈鷙而居常自説欲慕
陸放翁豈¶其暮年安貧守約忘懐出處有偶相貌類者
而姑引之以自¶託耶抑放翁雖生長東南承接中原文
獻獨其為詩亦親經¶東萊茶山諸先生指授遂為是虚
<pb:KR4d0431_WYG_008-9a>
心傾思如不可幾及也此¶前輩風流盛徳非近時沾沾
自喜之徒所可窺議然有一事¶不謀而合放翁晩起家
得嚴州為詩幾千首翁去而州人愛¶其詩版傳之至今
使君垂老亦守嚴多為詩州人為刻其桐¶江集者六十
五巻錦峯繡壑淋漓翰墨前後照映於百年間<md:KR4d0431_SBCK_008-6a>¶良堪繪
畫表元因念生世不早不得事放翁而竊幸熟從其¶子
孫遊聞翁為州日江湖詩客羣扣其門傾箱倒槖贈施
之¶無吝色及解印東歸扁舟枵然使君去桐江屬邑即
<pb:KR4d0431_WYG_008-9b>
僦廬糴¶餐人人見之者不知其嘗為二千石也偶遇臺
餽卻玉揮金¶貰酒讌客終日一時雄襟雅量畧視放翁
何逺故其為詩笙¶鳴鏞應磁動針合雖不規規求與之
似而自有不容不似者¶其居使之然乎於是同遊之士
來謂表元子於門牆衿佩中¶若知言者盍識其云云以
為桐江集序¶
　　　周公謹弁陽詩序¶
人嘗言作詩惟宜老與窮彼老也窮也事之嘗其心者
<pb:KR4d0431_WYG_008-10a>
多矣¶故其詩工人孰不願其詩工而甚無樂乎老與窮
則夫詩之¶必至此而工者人之見之宜相弔以悲而顧
好之何哉曰天<md:KR4d0431_SBCK_008-6b>¶固以是慰之也天以是慰之則凡人之
得工於詩者命也非¶其性能也詩之工非其性能而有
挾之者是挾命歟曰是亦¶人也人少而好之老斯工矣
其窮也亦好之而詩始工也其¶不好者雖老且窮猶不
工也人之好工其詩且好老與窮歟¶余亦好老與窮者
也然亦適遭之也若吾周公謹父之於詩¶謂有遭非歟
<pb:KR4d0431_WYG_008-10b>
公謹少年詩流麗鍾情春融雲蕩翹然稱其材¶大夫也
壯年典實華贍覩之如陳周庭魯廟遺器蔚蔚然稱¶其
博雅多識君子也晩年展轉荆棘霜露之間感慨激發
抑¶鬱悲壯每一篇出令人百憂生焉又烏烏然稱其為
纍臣羇¶客也公謹盛年藏書萬巻居饒館榭游足僚友
其所居弁陽在¶呉興山水清峭遇好風佳時載酒殽浮
扁舟窮旦夕賦詠於¶其間就使失禄不仕浮沉明時但
如蘇子美沈睿達輩亦有<md:KR4d0431_SBCK_008-7a>¶足樂者今皆無之雖其弁陽
<pb:KR4d0431_WYG_008-11a>
且不得居頹顔皤鬢離鄉索立¶而歌欷歔如此而人方
羨其詩工不知於公謹何如哉雖然¶公謹非此愈無以
適其心予丙戌春道杭遇之氣貌充然不¶衰類有道術
者此又非後生俗子之所可知也詩凡若干首¶猶係之
弁陽示不忘士風云¶
　　　張仲實文編序¶
詩者文之事余嘗怪世之能詩家常謙謙自託於不敢
言文¶而號工文者亦讓詩不為曰道固不得兼也嘻噫
<pb:KR4d0431_WYG_008-11b>
是何異於¶言醫者曰吾曽為小兒醫婦人醫而不通乎
他言兵者曰吾¶能車而不能徒吾能謀圍而不能謀鬬
豈理也哉西秦張仲¶實余誦其詩久矣信乎其傑然者
也交之二十年而始見其¶文其叙事如諸葛公起草廬
談鼎足形勢某當如是如是而<md:KR4d0431_SBCK_008-7b>¶無闕辭無剰語也其析
理如呉公子札過魯觀歴代之樂因¶其所起而知其所
止也其立教如嚴君平依卜筮勸人父慈¶子孝而各喻
善也㫖哉㫖哉然仲實終不自眩鬻其纍帙巨¶編雲蒸
<pb:KR4d0431_WYG_008-12a>
錦組山翔濤湧而皆縁於人情時務若迫之而答不¶得
已而發此其趣量又有進於文者耶抑猶欲姑出入於
謙¶謙自託者耶仲實生世家能力貧劬學為進士能早
不累於¶科舉縱交博覽意氣超卓而年少余十許嵗其
材名何假余¶言而著獨感於所見為叙大畧云¶
　　　趙君理遺文序¶
吾鄉五桂堂趙氏以文翰科目起家兄弟皆為名大夫
余晩¶不及識而識其後人澧陽使君之孫曰君理與余
<pb:KR4d0431_WYG_008-12b>
交最相厚¶也君理雖生世家貧與余同其處貧之䇿亦
與余同鋤園授<md:KR4d0431_SBCK_008-8a>¶徒取羸筋骸以充饘粥如是積十數年
家稍康始有意逺遊¶以廣其成名嘗客崇徳州理侯家
衣冠鉛槧之士爭附之不¶二年以病歸里中輒死初君理
與余遊雅獨好書見竒書傾¶嚢倒槖收買不吝惜晝閲
夜諷務欲蒐攬玩味而為詞章舉¶筆沉重整綜有元和
嘉祐之風詩騷賦尤敏贍應接如響然¶骨相清峭天台
舒景髙在黄甘余携見之景髙私余問曾識¶歐陽公二
<pb:KR4d0431_WYG_008-13a>
蘇公畫象乎余應曰識則問君理何如余時以為¶景髙
好庾言斯人正不須若是嗚呼庸詎知其不祥之卜遂¶
誠然乎天之多與人以才常少與之福故自古名能文
人十¶有八九窮困坎坷廬陵公雖富貴比於同時兩府
諸公猶為¶未遇二蘇顛頓有不可言至其門第非不竒
龎秀偉誰復如¶意獨身後聲名赫赫能千古令人歎仰
此福固將安用君理<md:KR4d0431_SBCK_008-8b>¶死十年其弟㓜宣為之收拾遺稿
託余為序引余知君理早¶凡所撰述多為鑑史而惜㓜
<pb:KR4d0431_WYG_008-13b>
宣求之未盡今之奉化於古為鄞¶今之鄞古乃為鄮君
理嘗為古鄞志大佳亦不在巻中宜使¶廣詢之¶
　　　陳無逸詩序¶
余年二十四五時識龍泉陳公於杭自是展轉離合八
九年¶得間無不以文字相聞然未嘗説詩龍泉公居湖
晩年歸湖¶既殁而余始識湖之秀民竒士能詩者數人
數人詩皆清嚴¶有法度竊怪之葢雖科舉學廢人人得
縱意無所累然未應¶頓悟至此久之識公之諸孫無逸
<pb:KR4d0431_WYG_008-14a>
始間得龍泉詩讀之然後¶乃知湖人之於公良有所受
而公平生雅善為詩中經憂患¶寄託益廣但不喜誦誇
於人而獨家庭里閈子弟時時竊聞<md:KR4d0431_SBCK_008-9a>¶之耳最後戊戌嵗
與無逸同客杭始又得讀無逸詩無逸之¶詩視其祖天
閑之駒朝生而知步玉田之禾晩耰而同熟也¶視其鄉
人氷蠶火布起塵煤脱垢燼倐然而潔也於是絶慕¶與
無逸遊而無逸以家世故猶若未棄予者或携手秋郊
行¶吟或抵足夜榻臥諷或杯觴探籌或硯席㸃稾歡諧
<pb:KR4d0431_WYG_008-14b>
怨懟舒¶適困促一一共發之於詩余年衰學放任心而
成遇手而得¶蘭蒿雜揉瑉玉混襲有一時欣快出之而
徐即增赧自悔無¶逸盤旋營度一字不圓不脱口嘗笑
問何苦乃爾無逸亦笑¶曰吾自吾苦也吾苦何容外人
知之余退而味其言真陳氏¶詩種也至是嵗晏將别忽
傾槖出數十百篇示余求余評余¶惟區區之言必不足
以重無逸而交情世好實深相知有如¶所陳者乃為登
載梗槩其篇端云<md:KR4d0431_SBCK_008-9b>¶
<pb:KR4d0431_WYG_008-15a>
　　　李時可詩序¶
余自五嵗受詩家庭於是四十有三年矣於詩之時事
憂樂¶險易老穉疾徐之變不可謂不知其槩然而不能
言也夫不¶能言而何以為知詩然惟知詩者為不能言
也今夫人食之¶於可口居之於佚服之於燠而遊之於
適誰不知美之問其¶美之所以然則不得而言之昔嘗
有二人射其一百發百中¶若矢生於手而侯生於目其
一時而中焉時而中者每中輙¶言百發百中者未嘗言
<pb:KR4d0431_WYG_008-15b>
也揖百發百中者問之其人啞然而¶笑曰吾初不知吾
射之至此也問可學乎曰可學而不可言¶學之法固問
之曰日射而已矣夫學詩亦猶是也故余平生¶作詩最
多而未嘗言於人亦不求人之言今年辛夘春余來¶呉
呉士李鳴鳯字時可以其詩示余余以前説告之時可
曰<md:KR4d0431_SBCK_008-10a>¶雖然必强為我一言葢時可之於詩勤類余居家窮
類余窮¶而不廢業類余徃年呉中熟時可携書就食諸
公間東家饁¶幣西家發廪妻孥終嵗充然無不悦之色
<pb:KR4d0431_WYG_008-16a>
而今此樂何可復¶得時可間關憔悴猶日為詩自娯為
詩必擬古自近古名能¶詩人陶謝以來之作規模畧盡
故下筆輙無今人近語時可¶之於詩其視余殆可謂莫
逆於心者耶嗟乎時可休矣今與¶時可别更五年三年
相逢於江湖之上樽酒班荆握手道舊¶當亦恍然於吾
言之非誣矣時可識之¶
　　　胡天放詩序¶
嚴於浙中為佳州竒山帷攅清流練飛世之騷人稱之
<pb:KR4d0431_WYG_008-16b>
有錦¶峯繡嶺之目迨至於淳安則佳益甚山叢而益竒
川踈而益¶清異時余嘗識其間知名者數公衣冠笑談
楚楚然稱其山<md:KR4d0431_SBCK_008-10b>¶川者乎然當是時諸公之文章方期於
用世無有肯刳心凋¶形沈埋窮伏而為詩者山川雖佳
其煙雲魚鳥朝夕真趣不¶過散棄為漁人樵客之娯而
已兵戈以來游宦事息乃始稍¶稍與之相接而前時諸
公訏謨典䇿之具亦且倚閣無用呻¶吟憔悴無聊而詩
生焉去年春識胡天放天放者淳安諸公¶中之一人也
<pb:KR4d0431_WYG_008-17a>
讀其詩獨無呻吟憔悴無聊之聲焉余疑而詢¶之葢夫
天放生二千石之家而甘簞瓢之操懐四方萬里之¶志
而存邱壑之好自其童年厭薄世禄疎擯舉子已躭為
詩¶今之所編稿欲十易於戲美哉乎余於天放交游視
淳安諸¶公為晩古人有言白頭如新傾葢如故余於天
放獨安得而¶無言乎天放名僑¶
　　　張君信詩序<md:KR4d0431_SBCK_008-11a>¶人之於藝苟非其攻而好之者則不能精余少時多好
<pb:KR4d0431_WYG_008-17b>
好仙¶好俠好醫藥卜筮以至方技博奕蹴踘擊刺戯㺯
之類幾無¶所不好翰墨几案間事固不言而知也然皆
不精惟好攻詩¶最久而異時以科舉取士余當治詞賦
其法難精一精詞賦¶則力不能及他學在杭州見異方
之精詞賦者莫如閩士閩¶士中有尤精者焉當是時張
君信閩士中尤精詞賦之一人¶也余既早成進士去益
為詩君信雖精詞賦遇大進取輒不¶利然亦數數為詩
嘗以贄見其鄉先生陳性善學士陳學士¶戯曰子欲持
<pb:KR4d0431_WYG_008-18a>
是上春官乎君信慚之棄其詩復專攻詞賦而¶科舉廢
矣於是君信若愠若狂始放意為詩不復如前却行¶顧
忌辛夘春余來呉君信盡出其所作累百篇相示酒酣
氣¶張音吐清暢余為擊節從容停蓄雋永驩乎適哉雖
然余與<md:KR4d0431_SBCK_008-11b>¶君信皆漸老矣余自追念少年血氣盛强時所
好諸藝皆為¶無益幸而不精雖精於詩亦復何用曾不
如醫藥卜筮方技¶猶可以自給博奕蹴踘之流猶為人
所愛幸東方生歎陛楯¶郎之不為優旃太史公羞節士
<pb:KR4d0431_WYG_008-18b>
而尊貨殖非空言也君信此¶事姑止聞新年移家湖上
為我種魚千數頭柵雞圏豕令牧¶養可作百十日具藝
秫釀美酒數石余以深冬訪子為子屢¶醉不一從來二
曹父子淵明太白輩精於詩者無一詩不及酒¶余二人
亦可縁此縱言乎君信名革¶
　　　張仲實詩序¶
異時搢紳先生無所事詩見有攅眉擁鼻而吟者輒靳
之曰¶是唐聲也是不足為吾學也吾學大出之可以咏
<pb:KR4d0431_WYG_008-19a>
歌唐虞小¶出之不失為孔氏之徒而何用是啁啁為哉
其為唐詩者汨<md:KR4d0431_SBCK_008-12a>¶然無所與於世則已耳吾不屑徃與之
議也詮改舉廢詩事¶漸出而昔之所靳者驟而精焉則
不能因亦浸為之為之異¶於唐則又曰是終唐聲不足
為吾詩也吾詩懼不達於古不¶懼不達於唐其為唐詩
者方起而抗曰古固在我而君安得¶古於是性情理義
之具譁為訟媒而人始駭矣杭於東南為¶詩國之二説
者余狎聞焉葢嘗私評之詩自盛古至於唐不¶知幾變
<pb:KR4d0431_WYG_008-19b>
每變愈下而唐人者變之稍差者也今人服食寝處¶之
物玩適之器不暇及古雖古不能信其必古但得唐人
遺¶縑斷楮廢材敗纊數百千年間物即古之疑其攻能
精絶亦¶唶唶嘆羨以為不可及至於為詩去唐逺甚然
談及之則不¶以為古誠古不止此抑充其類焉姑無深
誅唐乎張仲實循¶忠烈王諸孫在杭友中年最妙而詩
尚最力强志多學嘗與<md:KR4d0431_SBCK_008-12b>¶廬陵劉公㑹孟徃復是能為唐
而不為唐者也故吾槩舉諸¶人所疑於古者告之亦以
<pb:KR4d0431_WYG_008-20a>
堅仲寔之學云¶
　　　白廷玉詩序¶
日余得白廷玉姓字於周義烏徃還書中其賦銅浮漚
一篇¶尤清馴可念自是欲識廷玉逢人輒問之而廷玉
授書北關¶數里外栖栖然窮書生耳時節一入城不能
與故人從容立¶談而去則余無自而接廷玉焉一日儼
褒博之衣忽來顧余¶逆旅中辭傾意酣慨然有古人班
荆之喜傾葢之誠义出其¶自寫詩數十百篇贈余以其
<pb:KR4d0431_WYG_008-20b>
有以自重也愈益念之昔者杭¶為行都士非欲售其業
者不至杭詩雖非干世之業而自山¶林攻詩者一涉足
於杭而遷焉若杭人之所自為詩則遷愈¶甚何也累於
知也今夫士大夫之居游於杭者皆無前時之<md:KR4d0431_SBCK_008-13a>¶心而余
之得廷玉與廷玉之得於余豈不亦有可言者哉廷¶玉
詩甚似渡江陳去非而嘗諱言去非又特好記覽每一
篇¶必欲令注波於六經之淵披條於百氏之畹誠放此
不止余¶何云以得廷玉哉
<pb:KR4d0431_WYG_008-21a>
　　　陳季淵詩序¶
昔年嘗為人賦海東青詩有言此詩經斫雲公題絶似
難復¶措手也併舉全章云云余記之不能忘來江東夾
谷子括都¶事以使杭經過席間及前詩始知為畸亭陳
季淵所作季淵¶京兆人與遺山元裕之同輩遺山盛推
下之他詩文極多海青¶詩斫雲外尚餘七章皆清豪可
諷既而子括云歸杭將倡率¶朋友之知畸亭者盡刻其
所藏以傳㑹郡守朱侯適同其語¶忻然屬意以為不煩
<pb:KR4d0431_WYG_008-21b>
他人遂下諸學官為之彚叙釐正登載<md:KR4d0431_SBCK_008-13b>¶版本凡得古賦
一古詩六律詩九十四絶句七樂府三自古¶文人才士
能以著述名字聞於後世要自有不可泯滅然亦¶豈無
不幸而不自傳者如杜子美稱薛華長句至與李太白¶
相埒而華無一語行世計當時留連顛倒淋漓揮冩歌
闌興¶盡不自收拾而諸公雖相賞愛或者不免脱落散
失故為是¶可惜耳然則是編之傳不但後生可以想見
中原文獻之美¶如夾谷君之尚友朱侯之好事皆不易
<pb:KR4d0431_WYG_008-22a>
易得也¶
　
　
　
　
　
　
　
<pb:KR4d0431_WYG_008-22b>
　
　
　
　
　
　
　
　剡源文集巻八

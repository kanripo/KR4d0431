# -*- mode: mandoku-view -*-
#+TITLE: 剡源文集
#+DATE: 2015-09-23 10:25:48
#+PROPERTY: LASTPB  <md:KR4d0431_SBCK_019-1a>
#+PROPERTY: JUAN 24

¶
<md:KR4d0431_SBCK_024-1a>¶
<pb:KR4d0431_WYG_024-1a>
欽定四庫全書
　剡源文集巻二十四¶　　　元　戴表元　撰¶
　　書¶　啟　疏　傳　劄子　説　諭
　　　通謝張可與參政書¶
正月吉日剡源戴表元謹頓首再拜奉書參政相公閣
下表¶元甞聞之周公之相周也勤於求士天下之士執
贄而見者¶十人還贄而見者三十人貌贄之士百有餘
人欲言而請畢¶事者千有餘人後世文人墨客誇而張
<pb:KR4d0431_WYG_024-1b>
之以為美談表元竊¶獨以為不然當周公時誠多士安
有千餘人日擾擾焉於周¶公之門而不耻而受其謁者
方疲精憊體有戰國四豪吕不¶韋陳豨之所不暇曽是
以為周公乎盖理之必無者也故夫¶古之君子之求人
也其道必有不勞而致之而君子之見求<md:KR4d0431_SBCK_024-1b>¶於人亦必有
以自致貞女之行不出於鄉閭知者詳也鬻寶¶玉者不
登門信者先也今有善匠將使之為巨室問其材木¶之
所産耳目之所經歴口疏指畫一日而辦求馬價於良
<pb:KR4d0431_WYG_024-2a>
御¶某優某劣某悍某馴雖千里之逺舉能言之何者考
之熟而¶蓄之素也伏惟明公以清材敏識隆名雅度振
撼於東南之¶日久矣東南之人情土俗時宜政理伸其
樂而遏其所不堪¶者其事悉矣而况於士大夫之行藏
名實進退俯仰容之以¶禮貌動之以意氣其知之詳而
信之於先考之熟而蓄之有¶素無所不用其至矣而表
元抱區區之賤愚譬之於物癭女¶礦石樛木駑駒媒賈
之所不親匠御之所不議自其少時顧¶甞以塲屋空虚
<pb:KR4d0431_WYG_024-2b>
猥鄙之文竊有司之科第以苟一日之祿而¶兵革以來
心氣昏耗雖童子之所能者亦皆廢忘不可温習<md:KR4d0431_SBCK_024-2a>¶以是
趦趄震慄守其常分積二十餘年不敢以蹤跡累明公¶
之典謁去年秋有親友自中都回則聞明公不鄙而講
其姓¶名於公卿將薦之公廷登諸天官之選而使食勞
於下士之¶秩表元驚疑徬徨不知其何以得之者既而
思之明公之心¶古君子之心也明公之道古君子之道
也推明公之心之道¶天下之士豈必待求於我而後與
<pb:KR4d0431_WYG_024-3a>
之者乎推明公待天下之¶士之心之道其於天下一民
一物之未盡得求者惟不知則¶巳矣苟知之其忍有遺
之者乎故因明公而前所疑於周公¶之事者愈決表元
之所以得于明公則終非其人也明公知¶之過而取之
泛也雖然明公非知之過而取之泛也明公意¶表元之
或可知或可取而不忍遽遺之也表元之非其人以¶真
或可知或可取也而猶不遺之天下之士誠有真可知
真<md:KR4d0431_SBCK_024-2b>¶可取者明公其忍遺之乎故表元不敢獨為愚賤之
<pb:KR4d0431_WYG_024-3b>
身懼而¶為天下之賢士喜也不獨為天下賢士喜而直
為天下之民¶物賀也道里修逺貧乏未能參候面謝而
先之咫尺之書以¶攄其惓惓漸老矣俟明公功成業就
它日或能從文學諸生¶後作為歌詩以頌巍煌盛大之
美而或幸而能附託不朽編¶摩紀載以補山碑野乗之
遺闕以明明公之知人以侈東南¶門下士之遇未晚也
　　啟
　¶　　趙氏婚啟
<pb:KR4d0431_WYG_024-4a>
伏以敘杏園之年好久熟大門數榆社之文交莫踰賢
從宜¶有絲蘿之託以増金石之情伏承親家某官次令
女玉雪自¶持聞早閑於婦事而某長男某縑緗不輟覺
猶有於童心當¶幹蠱之云初豈授姻之敢後夤緣髙義
邂逅成言之子既亟<md:KR4d0431_SBCK_024-3a>¶於有歸吾宗遂從而獲助訊三星
之候庸幣帛之是將開八¶世之祥倘衣冠之相映¶
　　　回孫氏婚啟¶
某宦學四方雖知名之巳熟婚姻兩姓願投分以非宜
<pb:KR4d0431_WYG_024-4b>
出於¶盛心來此信紹伏承親家提刑大監令姪封郡寺
簿長孫男¶肖翁將仕温良之積必克世於詩書而某男
某次女少奎寒¶薄之資懼未閑於禮法既揆量之自審
何扳慕之敢髙辱問¶愈勤願辭不獲吾聞命矣敢虚道
義之風其自今茲共振衣¶冠之緒¶
　　　回徐氏婚啟¶
伏以中年涉歴苦婚宦之縈懐鄰境扳緣喜親賢之在
望投¶我尺素重於兼珍伏承親家學士令嗣宣敎籍甚
<pb:KR4d0431_WYG_024-5a>
醇明定熟<md:KR4d0431_SBCK_024-3b>¶㑹稽初學之記而某第三女在娘肅然清窶
真是東漢逸民¶之家草木之味偶同金石之盟遂叶相
邀古道不較浮文兩¶姓甥舅之歡足光吾黨百年子孫
之托昉自兹今其為忻愉¶㒺既敷冩¶
　　　范氏婚啟¶
伏以江海浮蹤既屠羊之靡託山林餘念惟䑛犢之難
忘欲¶為詒後之謀爰擇宜家之偶伏承親家學士令女
小娘子襲¶清門之禮訓婉晩固宜而某男次紀守先世
<pb:KR4d0431_WYG_024-5b>
之儒氊鑚研尚¶淺夤緣諸父之舊締合兩姓之歡庶無
異圖以永良好絲蘿¶可託實昉自以兹今氷雪相看是
所期於吾黨扳緣之喜鋪¶寫奚殫¶
　　　舒氏婚啟<md:KR4d0431_SBCK_024-4a>¶伏以吾州四姓之家久煩慕仰斯文一日之澤亦許扳
緣䝉¶厚幸之如斯臨嘉盟而甚喜伏承親家學士令女
小娘子早¶諳禮範如種玉於藍田而某男後庚窮守儒
氊頗尋源於潢¶潦夤緣草木之味締合金石之交菲然
<pb:KR4d0431_WYG_024-6a>
微儀辱在髙義論財¶子女正吾黨之不為邀福祖宗尚
後昆之見相忻愉之至鋪¶述奚殫¶
　　　回弋陽趙敎授啟¶
伏以山林偃薄分絶望於青氊江海游從喜論交於白
首敢¶惜投𤓰之報以鳴伐木之求敬惟敎諭學士前輩
東土俊流¶南宫舊物居楚客衆勞之目加以能言留番
君遺愛之鄉久¶而成聚閲變化於浮雲外物謹行藏於
暮景修途乃遷九萬¶里之圖而從二三子之撰時方興
<pb:KR4d0431_WYG_024-6b>
學必大修明堂辟雍之儀<md:KR4d0431_SBCK_024-4b>¶君若應徴豈多遜公孫晁董
之對清華之選造次可湏某猥¶緣虚名莫返初服病顙
躄足居然棄物之逢時血指汗顔詎¶意良工之在側既
循牆之不敢惟倚席以増慙所賴芳鄰見¶分餘映扁舟
散髪固難禮法之疎斗酒同襟倘許談諧之數¶
　　　通燕右丞啟¶
伏以江浙同風久勞於鄉往雲泥異路遂隔於瞻承葢
以初¶無先容之言益成後至之罪比聞台從將壓鄙封
<pb:KR4d0431_WYG_024-7a>
此而不預¶謁於道周僕則自取疎於門下然古人之禮
見必有贄而儒¶者之業職當修辭聊效蚓蛩之鳴以當
鴈雉之執伏惟右丞¶相公三光五岳之氣燄四海九州
之胸襟文雅風流不在王¶茂𢎞謝安石之下淵源議論
及遊陳元方鄭康成之間方蜀¶道岌乎難登乃廬山屹
其獨立單辭造膝而雷霆收霽輕車<md:KR4d0431_SBCK_024-5a>¶就道而風日清夷
立談亟拜於璧雙坐對不知於席近徑由¶棘列往間槐
庭衮職以補躬絺繡加文而滋美醫功以康國¶參苓解
<pb:KR4d0431_WYG_024-7b>
毒於無形遺民有今其庶幾之謡同類發吾復何憂¶之
歎脫干戈而安錢鎛逃桎梏而還衣冠有年於兹伊誰
之¶賜今者輟步紫㣲之府宣恩滄海之氓山君水妃收
雲霾而¶聽令藩侯邦伯候道路以趨塵榮倍於㑹稽邸
使之見章威¶邁於臨卭邑令之負弩竊想明公之志非
如俗士所窺必將¶措世唐虞無慙簡冊之載然後許身
稷契盡酬韋布之言表¶元髪種種以欲華跡揺揺而靡
止鼓三作而氣絶巳不記於¶前勞木再實者傷根矧敢
<pb:KR4d0431_WYG_024-8a>
萌於妄想家有踰七至八之老道¶遇滿十除五之窮耕
鐵硯以誑饑紝楮衣而覬暖取數㢘於¶卜筮獻伎窮於
優伶何待何清始有相知之至頗驚星動乃<md:KR4d0431_SBCK_024-5b>¶傳鼎貴之
來凡公意氣之交皆昔朋遊之舊篋櫝未滿忍獨¶棄於
遺珠芻豢方陳姑强羞於茹藿知我罪我進之退之一¶
維門館之所裁自分泥途而巳矣屬時炎暑祗役江郊
諒豈¶弟之有憑宜興居之胥吉尚祈謹嗇益保熾昌謹
奉啟事再¶拜以聞伏惟鈞慈俯賜鑒念不備
<pb:KR4d0431_WYG_024-8b>
　　　通蘇敎授啟¶
某䪺首再拜奉啟伯清敎授學士同舍執事某一别光
塵九¶更歲籥雖遊從甚逺莫知桃李之成蹊而潤澤不
忘常如珠¶玉之在側比從鄉論獲採郵音謂將屈於範
模來俯臨於衿¶佩諸人動色知為文藻之故家我輩歸
心恃有波流之砥柱¶惟此絃歌之國素無刀筆之風越
自近年誘成惡黨魚鱗田¶籍化為子虛之歸鶴髪儒宗
侮以侯白之術計慮疎而自䧟<md:KR4d0431_SBCK_024-6a>¶危穽造詣拙而倒持太
<pb:KR4d0431_WYG_024-9a>
阿信萋斐之小言棄隄防之通例貂¶不足而狗尾續驚
位置之何多蠶則績而蟹有筐幾主名之¶莫辨得者不
以為感慢之反以有辭宜謗議之喧天致紀綱¶之掃地
怒室色市遂疑善類為皆然延冦啟闗因令外侮之¶得
入體貌衰而誰顧門戸墜而不扶儼然冠盖之林凄其
羈¶旅之色事巳至此當取瑟而改調行或使之有彈冠
而交慶¶兹葢伏承伯清敎授學士木假山之家世金華
洞之精英方¶億萬計圜橋門首預登瀛之選及七千里
<pb:KR4d0431_WYG_024-9b>
距要服踵克觀國¶之賔清談雅步而懐璧自如深潜屏
處而推轂恐後居席之¶右載道以東洎敎令之末施巳
觀瞻之䪺改當使大官貴將¶知有師儒之宗自然新學
小生復還禮遜之美某舊依童習¶老綴賔遊塵土容顔
顧消磨之巳盡江湖名字猶記憶之未<md:KR4d0431_SBCK_024-6b>¶忘聞脂轄之在
行喜同袍之有託川途孔阻凉燠靡常想愷¶悌之有憑
凡興居而胥吉未由面詗先致手書更冀司存倍¶加珍
毖爰茂乗於昌㑹以前迓於亭除不鄙委令敢辭駑鈍
<pb:KR4d0431_WYG_024-10a>
伏惟垂慈鑒念不宣¶
　　　回凌德庸諸公啟¶
表元䪺首再拜德庸知事學士執事表元二紀荷鉏巳
都忘¶於舊學一寒彈鋏敢過望於新交不虞䟦涉江海
而來獲接¶凌厲風雲之彦盻之青眼投以赤心謂其可
為童子之範模¶遂欲大率國人而館榖既領訂金之諾
又來儷錦之箋陳誼¶甚髙豈俗流之可及有言不食尚
歲晩以為期惟是精力早¶衰淵源素淺使不深於謬誤
<pb:KR4d0431_WYG_024-10b>
得無賴於髙明諸丈先輩不一¶一奉記合并之間謝敘
是幸謹此占報切幾鑒融<md:KR4d0431_SBCK_024-7a>¶　　　回舒子燕送鵞酒啟¶
某老而憐子欲分井臼之勞窮為擇壻又得虀鹽之賴
政自¶安於險陋誰或達於髙明乃行眷私逺致慶問愛
鵞封酒雖¶感詠之難忘烹魚得書惟報酬之弗稱¶
　　　代太學同舍内優成謝賈平章啟¶
伏以公堂較藝守三尺之拘攣鈞路憐材恢一陶之坱
<pb:KR4d0431_WYG_024-11a>
圠使¶寒畯動速成之想為國家増樂育之仁趨恩如歸
潔巳以謝¶若稽學制厥重舍優如緣宛陵之竿不能以
足而為先後如¶主矍圃之射但聽所命而為去留至若
積累而升較然勞逸¶之判踰時歴月進以錙銖墜地登
天繫於𦕈忽角鉛槧者歎¶其不易而執刀筆者阻之無
難自非遇寛大之朝何以成濶¶絶之選伏念某蟲雕無
益兔禍未陳進不得飛名譽以為髙<md:KR4d0431_SBCK_024-7b>¶取仇覽長裾之羡
退不敢聚朋曹而造累蹈子厚尺牘之嘲¶獨於分寸之
<pb:KR4d0431_WYG_024-11b>
躋扳欲効尋常之馳逐誠非覬望之及動有僥¶倖之期
洛陽年少之能言或輕初學闕黨童子之居位躐見¶並
行謂可滿意以予齊更欲垂涎於望蜀乗機併進取數
巳¶多而乃雉采先成屢喝盧而未定馬形皆具僅闕尾
以不全¶傍觀訝合頴之難相知惜虧簣之淺徐紓㣲悃
仰籲元台造¶化之筆方勤文法之議踵至天人曰可堪
輿曰否自竒比之¶多端執友稱信交游稱仁辱公言之
交上徑采僉同之請亟¶頒特達之俞器躍冶而鐘鏞材
<pb:KR4d0431_WYG_024-12a>
束薪而榱桷伏觀褒衮尤重¶負芒盖度越常調之恩猶
謂素憐於庠校若品題佳士之目¶實非易得於廟堂科
塲之辭䪺輕慈闈之色為動所謂生我¶成我不知舞之
蹈之兹盖恭遇太傅平章魏公别墅折衝<md:KR4d0431_SBCK_024-8a>¶翹材錄用
謂周官六典之法度必出闗睢麟趾之心謂洛水¶數世
之源流可培菁莪采芑之用遂使鳶魚之飛躍不强鳬¶
鶴之短長居然數奇亦以等進某敢不激昻弱質報稱
隆知¶志乎上志乎下此亦倘來之别物優則學優則仕
<pb:KR4d0431_WYG_024-12b>
尚期無媿¶於前脩不出他門昉自今日¶
　　疏¶
　　　觀民閣營造疏¶
伏以名藩偃處實分靈鷲之南支古閣巍然尤據蒼龍
之左¶角非但尊嚴於郡治盖將觀覽於民風歲久日長
霜摧雨剝¶工巳成而壊之可惜力有限而葺之良難惟
牧守為古諸侯¶居處不容於簡陋如父母之役衆子奔
趨敢憚於煩勞各肩¶乃心共相斯舉謹疏<md:KR4d0431_SBCK_024-8b>¶
<pb:KR4d0431_WYG_024-13a>
　　　石屏戴式之孫求刋詩板疏¶
伏以天台山髙幾萬丈産人傑以何多石屏翁死未百
年有¶詩名之故在思昔江湖半天下之跡定交真袁諸
大老之間¶掀髯顧盼則軒葢成雲握手笑談而壺觴達
曙故其吟篇朝¶出鏤板暮傳懸咸陽市上之金咄嗟衆
口通雞林海外之舶¶貴重一時既遭遇之如斯何消磨
之遽甚今欲訪刼灰之殘¶燼斵文梓之新編風雅運開
定有聞名而樂助英賢氣合何¶湏同世之相逢慷慨揮
<pb:KR4d0431_WYG_024-13b>
毫琳琅照目謹疏¶
　　　抄題刋傷寒書機要疏¶
伏以醫為書行世自岐黄有此用心人説證無方雖倉
扁難¶於措手况傷寒之至切於療病以易差自張仲景
以來若龎¶安常諸老既陰陽虚實十能辨其八九何死
生反覆百不將<md:KR4d0431_SBCK_024-9a>¶於二三盖緣用藥之時多至臨岐而惑
今欲一準古賢之訓¶明該治法所宜遇某衇則飲某湯
傳彼經則投彼劑大書標¶揭决無疑似殺人衆力板行
<pb:KR4d0431_WYG_024-14a>
即是慈悲捄物筆下灑霏霏之¶薄潤眉間觀鬰鬰之陰
功¶
　　　䝉古崔敎授求路費疏¶
伏以抱闗擊柝仕有為貧毁瓦畫墁志將求食乃有北
士來¶遊東州通隷古前之書為科舉外之學譊譊誦説
欲盡變莊¶嶽之音皇皇道途竟不賦侏儒之粟廣文之
曹司何在考功¶之歲月何多居然代者之棲凄其去客
之役昔陳師道有外¶姻寄食故能辭處約之金范希文
<pb:KR4d0431_WYG_024-14b>
在鄰郡解官猶時鬻代勞¶之馬今併無於指擲欲逺辦
於齎將惟當路之諸公貴人若¶是邦之君子長者庶幾
興念聚刮氊龜背之資萬一知恩有<md:KR4d0431_SBCK_024-9b>¶啣珠蛇口之報¶
　　　萬戸府靳提控求仕疏¶
切以陽燧露處借隙日而生光輝神龍泥蟠得尺水而
興雲¶霧豈有英雄之奮發不資氣勢之依憑伏承𢎞道
提控矮矩¶長身危塗緩步取毛錐子投地諒世家之豈
然辭栁列君染¶衣幸歲年之巳久今欲脱踪綘灌之伍
<pb:KR4d0431_WYG_024-15a>
謁選䕫臯之庭知巳¶紛其如麻拾爵易於若芥千金之
裘非一狐之腋湏衆力之¶相成方寸之木俾岑樓之髙
看修程之立至請題氏某各助¶若干¶
　　　趙道人北遊疏¶
伏以閲世千萬塵何處有建德國齋心三十日為子説
逍遥¶游佩煙霞為齎糧指江湖吾傳舍交梨火棗左右
逢源金母<md:KR4d0431_SBCK_024-10a>¶木公先後禦侮此自仙家之素有必湏人力
以相成如龍藏¶芥中得水即化如鵰離鷇外待風即飛
<pb:KR4d0431_WYG_024-15b>
但舉揚州綿纒與之¶徑從洞庭劍渡行矣¶
　　　翁舜咨疏¶
伏以挾策為仲尼之徒居然自異求食必伯夷之粟正
爾良¶難竊見翁君舜咨家乏負郭之田躬希陋巷之節
寧食三斗¶(缺/)不肯隨肥馬以拜塵强持一寸膠乃欲遡
下流而捄濁蕉¶間之鹿久去釜中之魚屢生今將峩魯
章甫之冠分唐廣文¶之飯顧窮坑之莫塞何選海之可
尋凡我同遊豈無知巳動¶色顧炙决非平生之心刮毛
<pb:KR4d0431_WYG_024-16a>
成氊是為衆力之助片言白水¶雙翮青雲¶
　　　代史承奉謝安醮疏<md:KR4d0431_SBCK_024-10b>¶伏以上帝好生本哀矜而不忍下愚有過許悔艾而自
新伏¶念某藐爾羸軀嬰兹篤疾醫師番進幾百藥之俱
投役𨽻頓¶勞積三旬而相守去死不能以寸得禍必有
其端方當呻吟¶痛苦之中不勝憂危恐廹之至生身順
境則豈知夜食之艱¶難處事少年則寧免語言之凌忽
或計慮再三而用以過當¶或經營什一而謀慮太深或
<pb:KR4d0431_WYG_024-16b>
乗巳喜怒而有所傷或見人患¶難而莫之䘏或暗室屋
漏自虧戒謹之恭或肥馬輕裘不思¶卑近之福諸如此
類可得而殫今盡悟夫前愆庸敬陳於真¶欵伏願惟皇
孚佑有赫鑒觀活臣螻蟻之身使沉痾之䪺起¶延臣犬
馬之齒得警䇿於將來誓以餘生力成善士¶
　　　鄧君疏¶
伏以為五斗米折腰有居貧而不免封萬里侯食肉無
委運<md:KR4d0431_SBCK_024-11a>¶以自求切見覺非學士鄧君揚斾歐曾翰墨之鄉
<pb:KR4d0431_WYG_024-17a>
揮犀朱陸¶講辨之地膏肓泉石幾欲携老子入名山欬
唾珠璣聊復對¶離騷飲醇酒固天機之洒落亦要路之
崢嶸今者鐵硯巳穿¶剡書將上大則繡衣乘傳驅駕風
霆小亦金鑾代言剪裁雲¶霧惟公意之所願欲於事勢
初無留難為交道之光華增儒¶林之膾炙蠅翼附驥自
皆致於盛心龜毛成氊想不遺於餘¶力筆膏一洒鞭影
如飛¶
　　　城隍廟修造疏
<pb:KR4d0431_WYG_024-17b>
伏以一縣之有城隍如心腹為體膚之主百姓之趨力
役若¶子弟効父兄之勞本事理之相湏出人情之樂助
睠惟兹廟¶剏自有唐溪山清雄據上游之最勝殿廡宏
敞聳舊治之具¶瞻自丙子煽祝融之災至巳夘議斯干
之築更三數舍雖粗<md:KR4d0431_SBCK_024-11b>¶有成規閱十餘年猶未還前觀盖
向之官府亦知衆戸之願¶輸故免其科徭欲使期年而
趣辦惟此意之甚美惜舉行之¶不終於是瓴甓之材露
棲於水滸棟梁之幹雲委於山岡坐¶令肅穆之叢祠猶
<pb:KR4d0431_WYG_024-18a>
作凄凉之苃舍行路為之嘆息居民見而¶傷嗟今者邑
政清明天時豐美左餐右粥家餘魚稻之藏十¶雨五風
人思牲酒之報使班垂不期而竭作杞梓無踵而趨¶門
絢發丹塗翬飛寳構上以妥扈從鬼神之奉下以展烝
嘗¶香火之嚴是在指揮之間適值作興之㑹先王典祀
非同浮¶屠老氏之淫祠它日穹碑併述武城桐鄉之遺
愛斯文風播¶所至嚮從¶
　　傳
<pb:KR4d0431_WYG_024-18b>
　　　二歌者傳¶
咸淳徳祐中杭有善歌者二人以材貌聞於天下兵亂
流落<md:KR4d0431_SBCK_024-12a>¶皆相失其一人為一武帥得之絶幸有貲權而一
人嫁為民¶妻在武帥部中方其未相值也音信隠隠常
相開既而幸者¶創别館求民妻而致之曰吾與爾疇昔
固相同類也幸甚脱¶死邂逅於此願相娯以盡吾志民
妻曰娣意誠美然吾已棄¶其身草野間食饜糠糲衣極
麻卉窮殘藍縷以求容於膏粱¶綺靡間强而為之則辱
<pb:KR4d0431_WYG_024-19a>
其素吾不得行也葢凡使者三至三¶辭之其言如初然
幸者意堅請益苦民妻亦居貧久不敢相¶咈竟致諸館
中二人者相見問艱厄道故舊甚懽幸者懼徒¶留之不
可以安民妻也則出少年女奴數軰煩民妻敎其歌¶而
時與之祿稍使歸有以贍給其夫家民妻既漸衰老舊
習¶歌雖善無所復用亦幸人傳之遂不慙而為之教數
女奴皆¶如法咿咿嗚嗚動揺其唇輔拘綴其肢體而為
之及暮而始<md:KR4d0431_SBCK_024-12b>¶得休幸者自帥家間一至其館按所授歌
<pb:KR4d0431_WYG_024-19b>
歌進則喜不進頗¶微督讓若恐不為盡心者民妻惋悔
内不自堪而感其恩且¶案巳出終不敢怨意相得無違
言戴子曰余在杭時見衣冠¶士大夫以文辭道徳相交
游多矣一經患難反面如不相識¶而二歌者倡優技藝
之流承平齒牙餘論所不敢及者也其¶所為若是有愧
之乎然議者猶以為貴幸者既以義存舊則¶不當苛督
其過賤窮者既以禮辭聘則不當謟順其欲斯乃¶求全
已甚之論君子葢無責於其人焉
<pb:KR4d0431_WYG_024-20a>
　　劄子¶
　　　回袁通父秀才送喜詞并物劄子¶
某頓首再拜通父學士執事某霜露遺軀豈記生辰之
反江¶湖泛識亦無慶問之交敢圖英賢不棄衰陋浹洽
既成於數<md:KR4d0431_SBCK_024-13a>¶面游揚肯吝於餘詞至歌郢人之陽春以華
綘老之甲子欲¶倚聲而和則深愧七襄將捲錦以還則
又貪十襲外有多儀¶之餉益寛逆旅之需姑薄敘於謝
言殊未殫於忱悃尚徼永¶好俯賜深原
<pb:KR4d0431_WYG_024-20b>
　　説
　　　漁説送王伯畏講書歸新安¶
江漢之俗多漁畜得魚多則風戾日暴之以俟逺鬻者
售焉¶其事常逸而息甚微有厭之輦魚仰致諸黔僰山
谷間初至¶墟民争趨之售十九明日什六又明日什二
又明日無售者¶矣非民商薄土狹而易足無復多事魚
也新安今東南經生¶之江漢也懦者王君伯畏以成學
轉授於鄉寡求而自重養¶親敎子雖無贏餘不至缺乏
<pb:KR4d0431_WYG_024-21a>
鄉多名山川佳姻友良天好日¶壺觴過從絃奕諧笑未
嘗一日不從心適意而踰髙從險遷<md:KR4d0431_SBCK_024-13b>¶凉就薄為廣信之
後為諸生講經三年蕭蕭然空載而返值¶余亦窮復無
以振發嗚呼此不皆近於輦魚黔僰間者哉抑¶余聞之
古有大漁陶朱公能生蓄魚甞日五湖入海游齊楚¶致
千金商愈富術愈奇又莊周嚴先張志和之徒雖漁而
不¶商名愈髙予與伯畏更思之大徳癸夘二月朔日¶
　　諭
<pb:KR4d0431_WYG_024-21b>
　　　蜜諭贈李元忠秀才¶
醸詩如醸蜜醸詩法如醸蜜法山蜂窮日之力營營村
㕓藪¶澤間雜採衆草木之芳腴若惟恐一失然必使酸
鹹甘苦之¶味無可定名而後成蜜若偏主一卉人得咀
嚼其所從來則¶不為蜜矣詩體三四百年來大抵並緣
唐人數家豁達者主¶樂天精贍者主義山刻苦者主閬
仙古淡者主子昂整健者¶主許渾惟豫章黄太史主子
美子美之於唐為大家豫章之<md:KR4d0431_SBCK_024-14a>¶於子美又亢其大宗者
<pb:KR4d0431_WYG_024-22a>
也故一時名人大家舉傾下之無問¶諸子自是以後學
豫章之徒一以為豫章支流餘裔復自分¶别標置専其
名為江西𣲖規模音節豈不甚似似而傷於似¶矣貴溪
李元忠以詩游江西之同名能詩者略徧皆余所未¶識
而不鄙請益於余顧余之寡陋豈暇有益於人乎姑與
之¶言蜜以資同味者一啟齒云<md:KR4d0431_SBCK_024-14b>¶　

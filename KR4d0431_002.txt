# -*- mode: mandoku-view -*-
#+TITLE: 剡源文集
#+DATE: 2015-09-23 10:25:47
#+PROPERTY: JUAN 2

¶
<md:KR4d0431_SBCK_002-1a>¶
<pb:KR4d0431_WYG_002-1a>
欽定四庫全書
　剡源文集巻二¶　　　　　元　戴表元　撰¶
　　記¶
　　　遺安堂記¶
辛夘之春余遇滏陽馬徳昌於松江之上於時浙西水
徳昌¶以臺僚銜命發粟賑饑所至州縣吏負弩矢郊迎
先驅候官¶篲塗廐師秣騎徳昌巾褐坐治事聲華藉甚
余深歎羡以為¶大丈夫如用於世固當如此矣一日少
<pb:KR4d0431_WYG_002-1b>
閒愀然謂余曰吾無¶樂於是吾家故農夫聚族滏陽世
世以耕田讀書為樂無肯¶去鄉井者至今大木累十圍
纍纍然馬氏族葬處也自吾先¶大夫常遇一隱君子教
之曰子異日必不免仕吾見世人仕¶者多貪子能不貪
而有以及物即甚善先大夫異其不凡也<md:KR4d0431_SBCK_002-1b>¶既而果不免
一出為州典籖尋棄歸享上夀浮沉以終先大¶夫性本
㢘在官以事活百千人亦如其所云既歸築一堂用¶龎
徳公語名之以遺安曰我不免於隱君子之言若吾子
<pb:KR4d0431_WYG_002-2a>
孫¶自當如我志也洎吾之身與吾昆弟則皆不得如先
大夫之¶言浮家南来驅馳霜露衝冐暑潦所樂能㡬何
孰與吾滏陽¶田里間嵗時豚酒相徵逐臨流坐樹歌呼
散歩之為快哉且¶先大夫遺吾以安吾㢘吾勤吾慈吾
儉吾不敢慚吾先庶㡬¶不辱先大夫之力至於吾心其
何以安乎余聞之為之肅襟¶正容三抑氣然後敢復語
夫徳昌之所以賢與其先大夫之¶賢豈非古所謂君子
人哉盖自井法廢而士始不安於耕居¶畎畆者不談說
<pb:KR4d0431_WYG_002-2b>
㳺宦則廹於賦稅征戰周衰已然矧於今日¶吾見草野
書生朝乘髙軒而暮耻其故居不可旋馬行遇父<md:KR4d0431_SBCK_002-2a>¶兄時
常所徃来有厭然之色語以龎徳公事不可入於心况¶
又使聞禹稷伊吕之風哉今吾徳昌家世儒學潜光樸
質蓄¶止不洩至於賢父子再世始聞於時如蟄震遇啓
隱璞遭識聲¶眀潤澤宜有不得而蔽者而方謙冲掩抑
欲尋龎徳公隱語¶求安田里豈不髙哉雖然徳公之道
狭矣古之君子不皆以¶不仕然後為安而徳公鄙朴過
<pb:KR4d0431_WYG_002-3a>
當規規計較於人已禍福之¶間其達纔勝於當時愚者
而巳然自其子姪如士元軰巳不¶用其語若徳昌父子
之道可以仕可以不仕者也徳昌年方¶盛仕方始當世
决未見捨他日功成而歸杖行几坐洋洋乎¶以詩書禮
讓益厲其家又以化其鄉人使滏陽之俗農於郊¶者見
其遜耕而敬饁也儒於庠者見其睦婣可書而秀孝可¶
舉也當是時馬氏之道其及物為何如而視龎氏為何
如哉夫及物廣者天之報<md:KR4d0431_SBCK_002-2b>¶之亦廣然則馬氏之安非人
<pb:KR4d0431_WYG_002-3b>
遺之天亦遺之矣徳昌曰不敢知¶不敢知抑或然者先
大夫之慶也子併為我記之¶
　　　秀野堂記¶
宣之北為淮其土氣雄深曠寬故其人悃慤力勤而趨
本南¶為浙其土氣清妍沃溽故其人開朗多聞而好禮
宣人介而¶中居隨其性之所欲而遷焉其南漪湖盤涵
宣傍數州而宣¶占什七宣之鎮山曰麻姑山其上游岡
林蔽遮雲物噴吐隆¶隆然自成一島嶼而岸湖之州地
<pb:KR4d0431_WYG_002-4a>
偏勢隔不立廐置非富賈¶貴官之所趨走淮浙之氣兩
無所入靖康中武徳貢大夫官¶蒲城始来居湖之陽㡬
二百年而大夫之子孫皆以文學薦¶舉顯聞於時有名
松者與余同咸淳太學其父漕貢公吉徳¶君子也與其
族連甍接居衣冠棟宇嵗增日益㡬無虚壤徳<md:KR4d0431_SBCK_002-3a>¶祐之儆
舊物罄盡而最西一堂與附園諸亭獨完焉兹非昔¶人
所謂瑞室者耶乃葺而自居取大蘇公獨樂詩名之以
秀¶野而新築先世所卜以芘諸子又剏别館以儲美書
<pb:KR4d0431_WYG_002-4b>
延碩師¶致嘉客於是居者如趨萬石之庭㳺者如造鄭
莊之門余丙¶申嵗亦嘗道南漪登秀野之堂而觴詠於
其中名臺美植曲¶欄文甃一一如意而麻姑之支峰離
羣偃行與湖相須駐伏¶堂背畆種之田曲尺之流縈紆
廻環信乎其為秀而野也越¶三年公来請記余惟人性
之感於清妍沃溽而開朗者近於¶秀感於雄深曠寛而
悃慤者近於野二者可相兼而不可以¶相勝昔者仲尼
憂秀而不實亦不以野而勝文為美今夫南¶漪之在穹
<pb:KR4d0431_WYG_002-5a>
壤間不知㡬千百年始得貢大夫居之大夫又二¶百年
始得公父子文學而顯至於廢興絶續之際天又瑞其<md:KR4d0431_SBCK_002-3b>¶所居以開之是皆有數然公方敦飭其家清修篤守徐
行儉¶取若恐傷先世二百年忠厚之積是不獨為淮浙
偏氣所勝¶而能兼有其美貢氏南漪之澤吾見其未可
涯也遂為推述¶大略併地乘世本書之庶㡬後人知作
堂之始¶
　　　清華堂記
<pb:KR4d0431_WYG_002-5b>
奉化萬竹董氏以衣冠文雅為吾州甲族其枝葉散布
江浙¶間者為名卿材大夫不一而萬竹故家獨守恬素
輕進取有¶處士之風焉余嘗過而愛之有彦受者於子
弟愿甚而台寜¶海俞出也余與俞世舊尤愛之於是彦
受將築讀書之堂於¶所居之東而成請名於余余取文
選語名之清華而告之曰¶子亦知夫水與木乎水之滔
滔而来若是之清而不汙者豈¶非崇岡激之巨石梗之
䟽治之不已而致然乎林木之蒼然<md:KR4d0431_SBCK_002-4a>¶其蔚藹蒨絢於春
<pb:KR4d0431_WYG_002-6a>
陽時雨若是之可恱者豈非以前日之凝¶冬沍寒鬱薄
之乆而能堅其華乎是不難喻也今子之質甚¶良而資
甚裕良則不煩裕則不勞不煩不勞則不知所苦而¶懈
於學吾固願子激梗之以崇岡巨石鬱薄之以凝冬沍
寒¶使清者益踈而深華者益成而堅不亦可乎且子之
宗不為¶不清且華矣亢宗之難不如承宗之易進趨之
有餘不如恬¶素之不及子之智似亦足以知之矣以闗
西之風節而有徳¶祖河東之名徳而有子厚非不爽然
<pb:KR4d0431_WYG_002-6b>
起於人意顧去其初則¶甚逺故不願子之似之也彦受
繼自今問安視膳之暇督耕¶治事之隙游歌於此臺之
上不惟其清華是逸而以其已得¶者日取古聖賢之言
洗濯培壅候異時學成而材立交廣而¶名暢然後不得
已而用則用於世為髙流不得已而處則處<md:KR4d0431_SBCK_002-4b>¶於家為隆
棟余之所愛於彦受庸有既耶¶
　　　質野堂記¶
剡源先生幼而囂居長而浪遊老而覉栖獨常常以為
<pb:KR4d0431_WYG_002-7a>
異時¶儻得餘閒營一區之宅於山林間則將名之曰質
野以遂吾¶志自為斯言憧憧然徃来於心者五十年而
不能成也盖方¶其盛時川浮驚流陸走峻坂鯨鯢滿前
狼虺怖後竊自思吾¶惟學文干禄以至危於道路使但
為尋常人何患無容足之¶地而安哉及失勢而奔逃扶
携老弱經渉險阻見所過窮村¶鄙人籬垣修潔雞犬驩
睦又未嘗不起卜鄰結社之羡乃大¶徳丙午之孟冬歸
自上饒於是筋骸倦衰世念益薄而眼前¶子息各已長
<pb:KR4d0431_WYG_002-7b>
大生平婚嫁漸就清簡發橐中裝舟車薪米傭¶賃雜費
之餘尚留三千緡以為陸賈分金則不給以為蕭何<md:KR4d0431_SBCK_002-5a>¶買
田則難多且専議興築伐材於近岡聚土於後麓役工
以¶劵而使之自食煩鄰於暇而量予之直不三月質野
堂成以¶次充安閣岧嶤亭縮軒雪鏡諸役仍舊名而增
新構前後左¶右凡一百三十六楹溪山面勢煙雲情貌
無不欣合桑麻徑¶術禾麥行伍無不周宻客有在傍歎
曰先生之志則少遂矣¶抑欲以質野自晦而未忘於名
<pb:KR4d0431_WYG_002-8a>
也何居先生曰子不觀於山¶川草木蟲魚之為物乎物
之居於世未有無名者也草木蟲¶魚之可資於用也黄
帝名之山川之著也禹名之惟羽毛有¶識之属能以聲
自名其名者然後人亦因其名而名之以余¶之區區持
衰窮之身托於山川羣於草木蟲魚羽毛之屬以¶為居
游顧五十年欲成一質野堂不能得而今也晚暮幸得¶
成之而得自名之而何不可樂而復何譏乎客聞而愈
笑先<md:KR4d0431_SBCK_002-5b>¶生亦笑因復自名為質野翁以記其辭於質野堂
<pb:KR4d0431_WYG_002-8b>
云¶
　　　愛蓮堂記¶
物之無情莫如草木然至其發於形動於氣而隨人之
順逆¶以為禎祥妖孽昭然有不可掩亦猶人之一身其
行事和平¶樂易耶則遇其境無非芝蘭玉樹乖剌齟齬
耶則遇其境無¶非蓬茨荆棘昔者子思之中庸言善不
善之先知以為見乎¶蓍龜動乎四體而商書之陳天命
謂之賁若草木皆其證也¶相臺唐伯榮所居錢塘東之
<pb:KR4d0431_WYG_002-9a>
圃有池焉植蓮其中嵗已亥孟¶秋既望其蓮生一莖雙
葩圃人以瑞告錢塘好事者則既繪¶為圗畫以相傳誇
說交㳺士大夫則且將作為歌詩以相稱¶詡讃羡伯榮
伯榮於是取周元公語名其並池之堂曰愛蓮¶而屬前
進士剡源戴表元曰盍有記初伯榮盛年懐牒而南<md:KR4d0431_SBCK_002-6a>¶嘗
仕矣馳驅未㡬何有浩然之志乃移其材謀之可辦於
䟽¶煩剸劇者經營池臺位置花石費不傷煩清不苦寂
值佳風¶晴日體中欣暢即扶籐而逰班荆而休自有道
<pb:KR4d0431_WYG_002-9b>
者窺其微固¶以為不减千户侯樂至是雙蓮生若造物
嘉其安恬而設幻¶以娱之者伯榮曰吾則何敢居之或
者吾唐氏之先世遺澤¶鬱積盤薄之乆而將發其祥乎
盖當是時伯榮之伯氏在海¶鹽通守叔氏在南昌試宰
皆秩滿將至而伯榮之子居安適¶用中朝官薦通籍翰
苑一門内外前後朱紫嵗時㑹集左羔¶右鴈榮名貴禄
殆與是花相須而至是誠可為傳誇讃羡者¶也然有一
焉蓮之徳元公以配君子君子者之居於世以孝¶友為
<pb:KR4d0431_WYG_002-10a>
根株貞恪為附蒂材敏為條蔓詞章學問為枝葉花藻¶
能是矣視浮名外物之去来如暄凉榮悴之制於天培
覆夀<md:KR4d0431_SBCK_002-6b>¶夭之存於人者吾所不願而要其定焉彼亦不能
違也伯榮¶兄弟居家有睦行蒞官有能績蓄竒書致名
士彬彬然興於¶文學是能備君子之徳而知所以居其
祥矣故為之記¶
　　　廣心堂記¶
鄞剡之交有塢曰滙溪其傍之山層盤陟矗悍急而無
<pb:KR4d0431_WYG_002-10b>
停坡¶其水舂衝激瀉紆繞不知㡬折而始達於滙獨近
乎儒者祥¶卿之居則襟靈發舒瞻眺展聳祥卿遂題堂
之榜曰廣心意¶以為其地當二邑之中勢若至此而稍
廣者衆皆竒之余獨¶晚而知之盖山將止也當其地之
中皆為心有百里數十里¶纔一止而為心者有不能數
十里即止而為心者亦有十里¶五里止之少而為心者
心之廣狭視其勢之偏全若水則惟¶山之趨山止而止
山行而行山全而全山偏而偏今夫滙溪<md:KR4d0431_SBCK_002-7a>¶是當鄞剡數
<pb:KR4d0431_WYG_002-11a>
十百里之中為山之適止勢之適全心之適廣¶而兹堂
又當滙溪之中為止之又止全之又全廣之又廣者¶也
而祥卿豈偶然得而居之哉余試與祥卿登堂而飲飲
酣¶而歌歌懽而逰望其東之諸峯想像唐賢皮日休陸
龜䝉躋¶攀唱咏之迹班班具在至花臺月榭無復存者
其西之穹林¶窈洞則從劉罡夫婦晉孫承公兄弟所從
登仙避世之道烟¶雲蔽遮不可物色其南之荒闗斷棧
鼷啼鳥噪固當江左王¶謝家衣冠絲竹之窟穴而其北
<pb:KR4d0431_WYG_002-11b>
之隂嵐海氣噴薄杳靄猶庶¶㡬齊魯間安期生鴟夷子
皮之徒不死而浮游其處方當諸¶公功名盛時形神炎
炎朝馳暮奔去人何逺而惟髙懐絶識¶之士揮而却之
如棄涕涶想其靈臺太宇池融淵净略無絲¶毫畦畛邉
幅傳不云乎得其大體為大人得其小體為小人<md:KR4d0431_SBCK_002-7b>¶夫人
之所具耳目口鼻肢體皆同而大小如此相逺者豈亦¶
以其心耶吾觀祥卿天資瀟洒門不輟客軒騎惟多心
乃快¶惬而遇荒嵗不進産待窮交不改愛自盛年懐儒
<pb:KR4d0431_WYG_002-12a>
官之牒不¶求調授子一經不廢業行蔵去就動有古大
人長者度量是¶真能為溪山佳主人對之兩無慙色矣
故為之記¶
　　　居清堂記¶
自余歸榆林交㳺益離有故人子單允涵来輙宻窮坐
移日¶客情蕭然時時取架上書相與據爐隱几席筮荑
薪扊扅岸¶接䍦而哦之以為樂一日得東漢仲長統傳
至欲卜居清曠¶之說欣然㑹心允涵曰若曠吾則不能
<pb:KR4d0431_WYG_002-12b>
抑願得清者居焉其¶庶乎因歸而名其廬曰居清之堂
盖允涵家世儒窶自先君¶子以觚檠為資積俸錢餽粟
之入稍歸山中増畬廣室閭師<md:KR4d0431_SBCK_002-8a>¶里胥已從而指目其後
故但有慕乎清以為飲食取給而不¶求豐餘起居取適
而不至縱逸浮沉以玩世優㳺以畢齒而¶不翅志願足
矣噫嘻嗟夫如允涵之謀與仲長公之所歎羡¶大略自
無以相逺誠或偶而得之豈不甚幸而人事容有不¶應
然者夫既以其身得脫於官府之勞朝市之役又假山
<pb:KR4d0431_WYG_002-13a>
林¶田宅溝池畦苑之饒足以養富舟車僮役浮㳺釣弋
之具足¶以養佚羔豚魚果酒醪肴膳之珍足以養欲庭
闈無恙妻孥¶恬適詩書道徳談咏之交足以養素則是
王侯卿相所無之¶安而神仙棲遯之流所不能兼有之
樂而人世何以容之且¶夫清之為道尤難於言雞鳴而
起令耳目口體百為與物營¶營然交鬭回念清夜之所
存有能持而澄之雖塵埃滿頭泥¶淖沒膝吾視之如玉
雪不然名利一不酬其心言動無以資<md:KR4d0431_SBCK_002-8b>¶諸人縱復朝餐
<pb:KR4d0431_WYG_002-13b>
沆瀣暮飲滄浪腸胃間祗益穢濁可醜耳故¶仲長公風
裁雖髙當其徃来輾轉青徐并冀之郊談王說伯¶何所
不有晚詣鄴臺不免參預曹公父子機事塵勞如此所¶
謂平林髙臺彈琴諷詩之趣度不過夢想及之而巳然
遺言¶洒落初不失為佳士今吾允涵居有圗史之娱出
無簡書之¶憂閉門奉養仰力於農圃登山逰眺雜坐於
漁牧為之不止¶將天機日深世累日逺而猶懼不足於
清何耶天惟清故能¶蔵光景神變化海惟清故能容蛟
<pb:KR4d0431_WYG_002-14a>
龍興寳蔵古之君子至清¶如伯夷方能與人無怨其次
黄叔度陳太丘諸人近於無威¶而物畏不言而教行又
其次方至仲長公軰俟他日閒暇别¶為允涵言之¶
　　　陳氏不礙雲山堂記<md:KR4d0431_SBCK_002-9a>¶余異時聞越中士大夫名其居之堂有不礙雲山之號
者心¶誠歆賞之以為山川信佳亦必有佳主人而後當
之余安能¶如王謝諸人遂命車開道徑徃而從逰其間
乎癸巳之秋㑹上¶虞陳孔晨於鄞與之言則堂孔晨物
<pb:KR4d0431_WYG_002-14b>
也在上虞之雪岑青山¶白雲菴之傍聞其名益佳余所
居剡源諸山與上虞相犬牙¶孔晨雖貧而髙爽好事喜
客約孔晨嵗時間意到輙訪之孔¶晨愀然曰噫此吾先
君子南墅翁之所名也盖先君少而㕓¶居倚㕓有南山
於㕓中瞻眺為最勝嘗曰是若造物驅設以¶樂我者吾
既取以名吾墅矣倘幸而營一堂以居因其面勢¶名之
以不礙雲山為宜當是時天下名卿以權柄意氣得士¶
如江東二吳趙信公李制置曾伯皆嘗聘翁入幕則皆
<pb:KR4d0431_WYG_002-15a>
致資¶合力成翁之志臺閣以文字知名如木石先生尤
端眀故參<md:KR4d0431_SBCK_002-9b>¶預姚君希得則各書四大字願揭翁堂顔以
為之扁江湖騷¶人過客戴復古翁賔暘髙髯之徒則落
堂之成徃来題詩几壁以¶相讃慶然堂雖落成翁未嘗
即居之凡再上襄再度嶺辛勤¶三十年堂雖大成而翁
倦游老矣甲戌之事遂不可言又一¶年上虞燬獨此堂
者巋然榛櫟中吾兄弟不能寂而居也於¶是乎有雪岑
之築雪岑在村郊空曠間名之以不礙雲山為¶尤宜故
<pb:KR4d0431_WYG_002-15b>
姚扁吾存之尤扁吾弟存之雖非先翁之居而先翁¶之
意也始余忻然竒孔晨我軰士耳及狎聞孔晨言徘徊
重¶有感焉夫物之資於人可以相娱而不可以相勝功
名富貴¶之人一日而無所為則其心不樂日無以預乎
煙雲邱壑之¶事而其力嘗足以兼之層臺疊館翠比朱
連土石疲乎鍬鑿¶林垣奪乎綺縠以至禽蟲草木之情
震揺於歌鐘輿𨽻之役<md:KR4d0431_SBCK_002-10a>¶而皆失其素故雖雲山在前目
不得舒心不暇領則物有以¶礙之也今夫越中固侯王
<pb:KR4d0431_WYG_002-16a>
之窟宅而山川之領袖前乎此時¶自非以文章氣業相
求誰復有過上虞而問南墅翁之居者嵗¶月㡬時陵移
谷遷彼雄豪什百千萬於我者忽焉不知踪跡¶之所在
而陳氏雲山故存求之南山則不礙於南山求之雪¶岑
則不礙於雪岑不惟閱廢興通喧寂空之而愈存散之
而¶皆足而一門父子兄弟前苞後映東攬西襲若雲山
獨於陳¶氏有情者佳哉佳哉南墅翁於余前後軰余在
金陵適嘗識¶翁鬚眉雪白顴頬丹潤每侍坐留飲必至
<pb:KR4d0431_WYG_002-16b>
夜分目光炯然談¶天下事數千百言不倦畧無老人衰
颯之氣孔晨兄弟真能¶從容釀酒作雪岑佳主人令余
忘醉歌以附於父黨翁髙吾¶家復古之後南墅翁聞之
亦當為雲山助喜矣<md:KR4d0431_SBCK_002-10b>¶　　　水心雲意樓記¶
淳安胡天放嘗為余言黄灘之美也曰黄灘南於淳安
之治¶二十里所背崇嶺面雙溪巖林澗壑之所縈盤風
烟魚鳥之¶所湊泊自曾大父岳陽公以上世居之岳陽
<pb:KR4d0431_WYG_002-17a>
公既貴而徙居¶邑之西塘大父桐川公繼貴莫之有易
也然時時念念不忘¶黄灘焉迨今西塘之廬且四世當
承平時人情以逰宦為樂¶雖西塘闤闠中不得乆處而
暇數數逺顧黄灘乎邇来名宦¶事息邑墟於兵廬燬於
火吾將返吾初而隱焉丁丑之春既¶披荆伐翳架樓十
餘楹於黄灘之上取杜子美語名之曰水¶心雲意而子
為我記之余聞而嘆曰嗟乎賢哉胡君之歸黄¶灘信美
矣而何以有取於水與雲乎夫水無心人之習於動¶者
<pb:KR4d0431_WYG_002-17b>
得之以為心雲無意人之習於静者得之以為意及乎
淵<md:KR4d0431_SBCK_002-11a>¶停坎蓄風起雨作動者未嘗不静静者未嘗無動而
二者卒¶不自知其然也今吾與天放以其藐然之身三
十年行乎世¶故之江河而生物之息日夜更起而噓之
陷深而莫辭險數¶而不悟故方其盛時視人間之可歆
艶愛恱者莫如名第官¶爵車馬揮訶於門途僮妓笑歌
於館榭清人之突未黔邸吏¶之駕已秣使西塘之人咨
嗟仰望以為不及雖比鄰雞犬草¶木亦有功名富貴之
<pb:KR4d0431_WYG_002-18a>
色此如水之方波雲之初旋雖欲不動¶而不可得矣洎
夫心疲意倦而當休也則畎畆榮於禄食徒¶歩安於騶
御禽蟲之歌吟不儉於鐘鼓之考擊邱原之陟降¶不煩
於箠楚之奔走子朝出而游於黄灘黄灘之漁者將與¶
子分磯而坐黄灘之牧者將與子同川而飲暮歸而休
乎兹¶樓黄灘之寸妍尺媚將縱横自獻於几席之下此
如暝雲歸<md:KR4d0431_SBCK_002-11b>¶山冬潦返宅雖欲不静亦不可得也天放歸
而屬好事者用¶王維盧鴻例圗黄灘以見寄天放善為
<pb:KR4d0431_WYG_002-18b>
詩凡與天放逰者登¶於兹樓多所詠述而黄灘濵溪有
一老石盤陀可愛岳陽公¶屢屢為之賦詩而未及刻也
余憂患之餘比天放尤早衰决¶巳無復四方之事旦夕
按圗髣髴或因而起興得附題於諸¶君登樓之什又不
鄙而託名刻石之末則幸矣¶
　　　困學齋記¶
丁亥之春余識鮮于伯㡬於杭方是時伯㡬以材選為
三司¶史掾意氣雄豪每晨出則載筆牘與其長廷争是
<pb:KR4d0431_WYG_002-19a>
非一語不¶合輙飄飄然欲置章綬去漁獵山澤間而後
為快軒騎所過¶父老環聚指目曰此我鮮于公也及日
晏歸焚香弄翰取數¶千百年古鼎彞器陳諸階除捜抉
斷文廢欵若眀日急有所<md:KR4d0431_SBCK_002-12a>¶湏而為之者門無䙝賔至則
相對吟諷松竹之間或命觴徑¶醉醉極作放歌怪字亦
有足恱余雖齷齪驟見伯㡬如此真¶以為世外竒崛不
凡人也别去五年復来名字黯然無聞問¶之云伯㡬比
来懶不耐事閉門謝客方營一室名曰困學之¶齋將收
<pb:KR4d0431_WYG_002-19b>
放心而求寡過焉余聞之嘆曰嘻乎世有如伯㡬之¶材
而待困學者乎然如其言自不失為竒士諸葛孔眀髙
莭¶不仕諸侯一出成鼎足之業其終身本志乃云抱耒
躬耕作¶南陽田舎翁耳嵇康人中龍不以三公易冶鍜
之樂彼其雍¶容揖讓進退翛然豈無學人所為哉今吾
伯㡬推而進諸嵇¶葛之儔固所未遜其屈折就此殆似
為世故所困耳夫困道¶尚多伯㡬不困於嗜欲不困於
榮辱得䘮之故踰於常人何¶止萬萬就其所好雖賢而
<pb:KR4d0431_WYG_002-20a>
未免於累者而愈輕之使如紀渻<md:KR4d0431_SBCK_002-12b>¶子之木雞亢桑畏壘
之說豈不為學之愈成哉於是知伯㡬¶者皆曰子之言
於伯㡬為宜盍以為困學之記是為記¶
　　　清容齋記¶
鄞袁生養直既規寢旁為讀書之齋而榜之曰清容曰
吾慕¶東郭順子之為人而云耳其所從逰之賢者台劉
君正仲父¶為友復於伯夷栁下恵清和之說以為之銘
而書来剡源願¶有記夫東郭順子載於莊周其事他無
<pb:KR4d0431_WYG_002-20b>
所從質然如其言則¶天下有道之士也若夫孟子之於
夷恵也余嘗疑之夫子曰¶伯夷叔齊不念舊惡怨是用
希人而至於無怨其和孰加焉¶彼孑孑然輕一夫之死
以與八百諸侯之伐君者異論在周¶人以為矯在商人
未嘗不謂之當然也而孟子則曰衣冠不¶正望望然去
之由其道者將入於隘夫無怨者固教人隘也<md:KR4d0431_SBCK_002-13a>¶哉栁下
恵曰直道而事人焉徃而不三黜枉道而事人何必¶去
父母之邦夫子稱之曰行中慮言中倫世有言行中倫
<pb:KR4d0431_WYG_002-21a>
慮¶而為不恭之和者乎盖夫子沒而學者傳其舊聞微
異矣今¶夫袁生生於萬石之家而躬寒素之操處未弱
冠之年而志¶丈夫之事日取古聖賢之言味之而學其
道而求其清焉巳¶乃有所不慊於語而容人是圗是何
生之所聞於道者過耶¶道未有清而不能容亦未有不
能容而得清者也天之蒼然¶日月星辰係焉四時行焉
百物成焉江河之泓百里一浸而¶眀者可鑒毛髪其為
清而容也大矣生歸而益治其學懼不¶能清焉茍為能
<pb:KR4d0431_WYG_002-21b>
清端居而家巷睦徐行而州里遜又益治而¶清之不止
滯者盡清者安三年而與之親者不見喜怒之色¶焉十
年而與之䟽者不見臧否之迹焉夫子曰一日克巳復<md:KR4d0431_SBCK_002-13b>¶禮天下歸仁焉凡生所學於古聖賢人之道與其所言
舉無¶間然矣何羡於東郭子者而滯然學之哉若余之
愚偶幸竊¶聞之而未迨學也且將求人之未暇其何足
以進生乎以生¶之勤也姑次第其詞以附於劉君之末¶
　　　養心齋記
<pb:KR4d0431_WYG_002-22a>
史文靖公之孫曰景文其居第在東湖之上間亦徃来
州城¶與余相從數數相善也景文宰相家而余癯然書
生聲燄不¶相敵然每過余傾意氣與語有移刻不厭倦
及見余披繙簡編¶塗竄鉛墨喜而從旁歎羡若以為不
可及昔魏公子之於侯¶生隂將軍之於井大春風度不
亦若是然哉嘗闢一燕居之¶齋名之曰養心而求記於
余曰吾觀世之人好役其材與智¶者何其愚乎吾年非
髙力非弱然而能厭之願歸而少休焉<md:KR4d0431_SBCK_002-14a>¶將求為子之學
<pb:KR4d0431_WYG_002-22b>
者與之朝㳺夕居讀書以寡過教子以供老¶吾志足矣
余謙謝乆之則復之曰賢哉景文亦知景文之先¶所以
居東湖者乎盖夫東湖窮海之僻壤而㑹稽下邑之荒¶
聚也其始不過為農樵漁牧之居君之髙曽擇澳而潜
焉老¶者知慈少者興孝其俗㡬少變而善矣無㡬時而
絃歌鳴焉¶衣冠翔焉而東湖為文物之區矣又無㡬時
而髙車駟馬之¶所奔驅朱門甲第之所照映騶官僕從
填塞徃来笙鐘歌舞¶喧咽擁沸而東湖之富麗通於名
<pb:KR4d0431_WYG_002-23a>
都㑹府矣夫物氣過泄者¶則當少息人文太盛者則將
反本今之東湖亦可以少還其¶初乎景文歸而力踐其
言使山川草木復得涵淳藴實以自¶致於君且余聞之
采色養目目昏鄭衛養耳耳聾滋味服御¶養口體體衰
惟以學問養心者無憂而常安無欲而常貴景<md:KR4d0431_SBCK_002-14b>¶文歸而
規其名益思其義乎哉景文曰唯唯遂書之以為¶記¶
　　　學古齋記¶
三吳之州莫大於杭其地山穠水妍其人機慧踈秀而
<pb:KR4d0431_WYG_002-23b>
清眀¶其俗通商美宦安娱樂而多驅馳通衢廣陌行如
附車輪而¶與之上下坐如聞江潮澎湃之聲竊意雖有
董仲舒揚子雲¶難於攻苦寂寞而守其淵深之思焉州
域之西南余友人西¶秦張仲實居之入其門庭除静脩
草樹深欝儼然山人處士¶之宅先是巴西鄧善之與仲
實兄弟交分一室共居而題其¶扁曰學古齋相與讀書
玩義理於其中如此十年而善之以¶藝選召且由此而
進為於時仲實曰我則不能吾家有垂白¶之二親貧無
<pb:KR4d0431_WYG_002-24a>
以奉魚藿重使之疲勞道途則奪其便且吾非<md:KR4d0431_SBCK_002-15a>¶矯名者
萬一常調得一郡博士給數斛米充養具亦足矣何¶用
是紛紛為哉於是學古齋仲實獨居而有之余聞仲實
子¶之安恬悃慤言真而志儉既過他人逺甚抑學古實
難子之¶道將何先今且由子之學於是齋者言之子早
起而盥沐巾¶櫛焚香而振冊則冠服鼎彞簡編字畫非
古也饑食而渴飲¶寒裘而暑葛與夫賔客祭祀之交接
其禮文器物制度非古¶也廣而推之出而與宗族姻戚
<pb:KR4d0431_WYG_002-24b>
朋友言入而仰以燕其親俯¶以帥其妻孥臧獲一舉足
一出口而歩趨唯諾之莭非古也¶益廣而推之事之非
古者何限而子何以安之雖然若此之¶類猶欲以古其
外必不可已則又當古其中乎故曰學古實¶難始余之
少也有意於是功名患難四十餘年頭白志荒而¶茫然
無成今之来杭尚頼比鄰於仲實而學之仲實曰有是<md:KR4d0431_SBCK_002-15b>¶哉子之言吾將佩服之且以諗善之俾無忘吾齋云¶
　　　愛日齋記
<pb:KR4d0431_WYG_002-25a>
吾黨之士有吕復初以門功世禄望於越至復初之身
而脩然¶為清儒余嘗與之交而賢之一日屬余以其所
謂愛日齋者¶曰吾甚愛揚雄氏之言愛日也其書兩舉
之其一以為學其一¶以為孝也吾學既不屑為今人猶
幸而及事垂白之親而吾¶孝不能為古人則吾病焉故
取以名吾齋以勵吾志子知我¶者幸而為之記余聞其
言益賢之夫復初之云云豈非篤學¶力行修謹博習君
子人哉然余自讀書渉事以来平生交㳺¶不可勝數自
<pb:KR4d0431_WYG_002-25b>
非甚闒茸無志操誰不能為復初斯言者顧乆¶而皆怠
或雖不怠而勤所不當為疲心竭力而反䧟其心於¶不
肖者徃徃而是故君子之學也將以為孝而其為孝也
不<md:KR4d0431_SBCK_002-16a>¶可以無學今夫口之於肥鮮體之於輕燠耳之於韶
美而心¶志之於歡暢此人之志願而仁人孝子之不敢
不極於其親¶者也然而學道者有不得而願焉彼以其
身享簞瓢如羊豕¶被鶉緼如狐貉安煩習苦則聴其命
而奈之何俾其親而甘之¶故有窮日之力皇皇然欲榮
<pb:KR4d0431_WYG_002-26a>
其身朝登金張之堂暮投衛霍¶之第以從事於禄養者
此譁於名者之愛日也雞鳴而起操¶錐刀之術日昃而
不得休至秉燭以繼之曰吾不為是則饘¶粥不充而甘
旨且缺此貪於利者之愛日也之二人者欲孝¶矣而病
於不學盖有欲學者又或病於不孝呻吟佔畢以為¶勤
組纂藻繪以為工雖賢者不廢則有資之而陵莭躐等
者¶焉方其惜隂童齠請益觚槧則巳心髙志揚有馳里
門名諸¶父之氣此驕於學而愛日者也學問以去蔽而
<pb:KR4d0431_WYG_002-26b>
有専精一經<md:KR4d0431_SBCK_002-16b>¶之士慕敝帷篝火之名習持書漂麥之事
忘饑渴迷晝夜神¶痴氣眊而其親之容顔命令有不暇
伺察焉此愚於學而愛¶日者也復初生於三公之家長
於萬石之族今動心忍性皆¶巳不有其有清脩而静處
詳視而順聴於前四者之事可以¶保其必無聞所居北
海坂坂上有便田躬耕有善書家蔵先¶大夫手搆南堂
一區湖峰縈環仰有煙林雲月風嵐晴雨之¶翫俯有魚
鳬鷗鴈蒲荷菰稻之適越之姻㜕多良儒而太夫¶人禮
<pb:KR4d0431_WYG_002-27a>
法家復初出而與其徒清談雅歌商確今古盡文章翰¶
墨之樂而披斕斑之衣侍寛閑之燕日喧軒輿時莭觴
膳極¶庭闈顔色之奉是自古夏㳺淵騫之不能兼者可
以不出户¶限而得之賢哉復初亦無有頃刻慊然於心
者乎復初曰是¶則吾何以當之抑子之言於愛日為有
助前之可懼吾將以<md:KR4d0431_SBCK_002-17a>¶為戒後之可樂吾將以為勸遂書
以為記¶
　　　謙益齋記
<pb:KR4d0431_WYG_002-27b>
天下之善惟其不免於私之為者常人之所易容而君
子之¶所必察然亦有心知其然而名義之責不可加則
舉而歸之¶於天何者吉㓙禍福是非善惡至於天而庶
㡬乎各有所止¶矣故曰人無所不至惟天不容偽余嘗
怪今世士大夫位卑¶而氣髙身微而欲廣於力之所及
為志之所得施一切無所¶辭讓而獨姝姝其容訾訾其
辭傾巳以行恱於人曰將為謙¶以求益是果以謙而益
者乎哉是豈非穿窬之行壟斷之道¶而天地鬼神之所
<pb:KR4d0431_WYG_002-28a>
忌疾者乎哉昔者伯益之書盖言之曰滿¶招損謙受益
時乃天道既而推之至誠以為人能至誠而物¶無不動
既而文王周公以来以其繫辭而著之於易既而孔<md:KR4d0431_SBCK_002-17b>¶氏
之徒以其說之大略而發之於中庸既而儒者禮法之
家¶以其道世守之至於春秋秦漢之初而猶以為教故
趙文子¶之早慧也而其父忍於折委笄張子房之未相
知也而其師¶安於坐而受履魏公子張廷尉之貴也而
其客敢於使之執¶轡結襪是皆誠心為之以損抑分量
<pb:KR4d0431_WYG_002-28b>
之有餘而増益其不足¶非獨如是而止吾想其時齒於
庠而貴者猶有坐於賤者之¶下而不慚也行於途而壯
者猶有代其老者之負任而不以¶為徳也射於鄉而能
者猶有授其不能者之爵而不倨也於¶乎是豈非天道
之當然而容可以偽為之哉長樂林敬與温¶然好禮知
義君子也紫陽方先生既名其讀書之齋曰謙益¶而重
之以訓辭而敬與復以謁文於余余於先生之巳言者¶
不能賛也舉所聞於天道以證之因以為之記
<pb:KR4d0431_WYG_002-29a>
　
　
　
　¶
　

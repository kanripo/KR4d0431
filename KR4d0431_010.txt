# -*- mode: mandoku-view -*-
#+TITLE: 剡源文集
#+DATE: 2015-09-23 10:25:47
#+PROPERTY: LASTPB  <md:KR4d0431_SBCK_009-1a>
#+PROPERTY: JUAN 10

<md:KR4d0431_SBCK_010-1a>¶　
　
　
<pb:KR4d0431_WYG_009-26b>
　
　
　
　
　
　
　
　剡源文集巻九


<pb:KR4d0431_WYG_010-1a>
欽定四庫全書
　剡源文集巻十¶　　　　　元　戴表元　撰¶
　　序¶
　　　富春孫氏族譜序¶
富春孫氏在東漢時有長官者死葬餘姚四明山中子
孫從¶而家焉然越千有餘年至宋之乾道淳熈間始有
以學行著¶又百餘年而遂為大族名卿望郎良守牧賢
師儒萃於其門¶盛哉顧世代愈深而譜牒不立夫世代
<pb:KR4d0431_WYG_010-1b>
愈深則恩疎而忘祖¶譜牒不立則傳久而失宗有國子
監進士垚字叔髙慨然以¶為病家詢户問旬纂月緝凡
寢廟之所藏碑碣之所存父兄¶姻故之所知心思耳目
精力之所可得而及者蒐討略備亦¶既可譜數世葢已
無復遺憾矣其心思耳目精力之所不得<md:KR4d0431_SBCK_010-1b>¶而及雖孝子
順孫夫如之何哉一日偶得先世嘗為浮屠氏之¶教者
數紙於塵煤䑕蠧中自其譜以上於是又得諱第居娶¶
男女生卒𦵏之嵗月者數世而譜遂完嗚呼以孫氏之
<pb:KR4d0431_WYG_010-2a>
積必¶待二千年之久然後始大而其子孫始克為譜度
東南士大¶夫世家固少有能致此者若進士之純誠篤
孝日夜恐墜失¶其先緒殫勤盡瘁然後僅以成就皆余
所愧嘆而不及者也¶進士君作譜兼有書法某男子長
而能為人子弟若父兄某女¶子嫁而能為人婦若母與
其有犯失也皆傋書之讀其譜者¶勸戒生焉譜既成其
群從兄弟之賢而有力者又相與糾合¶其族人使行為
一第以五行相生之義第為二十字以傳永¶久曰如此
<pb:KR4d0431_WYG_010-2b>
週而復始吾長㓜昭穆可以百世而不亂其族人¶窮老
廢疾孤寡不能自立婚嫁𦵏埋之不能舉者又皆為條<md:KR4d0431_SBCK_010-2a>¶畫以賙恤之孫氏之義風殆方興而未已也餘姚他孫
甚多¶惟祖長官者自别其望為富春故曰富春孫氏譜¶
　　　秣陵翁氏譜序¶
氏族之難言久矣世之賢而有知識者雖欲求之而不
能得¶不賢而無知識棄之而不求者固不論也葢古之
所謂同姓¶昭昭穆穆百世而宗不遷離鄉别土疏支别
<pb:KR4d0431_WYG_010-3a>
屬有慶弔或絶¶而婚嫁不容以相通謂若唐與陶陳與
胡之類是已而近世¶自其近而可推者則已不問嗚呼
是孰使之然哉余嘗見廬¶陵歐陽公孩提之嵗而喪其
所天流離艱苦寄食他氏稍長¶大發憤問學即痛念宗
緒之凋疎而為之訪求纂緝定次為¶歐陽氏譜一編他
日至謂人曰人而不知族姓所自出者則¶無以别於禽
獸葢深切齒於此矣一時游從諸賢相與激發<md:KR4d0431_SBCK_010-2b>¶故眉山
之譜祖味道而南豐公宗鄫子然亦臆度倚傍而言¶之
<pb:KR4d0431_WYG_010-3b>
爾而此三族者其本末幸而猶若可攷故言之而通自
古¶昔喪亂以來族愈大者散失愈深而混奪愈甚則雖
有賢者¶固無如之何也秣陵之翁有夔者以譜示余閲
之由其髙大¶父通直公而上通於楚國左臣絲牽繩連
可數者五十世又¶由楚國左臣而上通之於軒轅少典
數千世之逺而可以一¶日盡也嗟乎美哉間嘗問其故
則澘然曰夔之生也㓜而孤¶惟其不忍翁氏之宗將由
我而忘焉而為此也且非我也獨¶能之雖生之晩而凡
<pb:KR4d0431_WYG_010-4a>
翁氏之顯人靡不知也姻連中外有所¶可知於翁氏者
靡不求也知之求之而靡不考也故是譜也¶幸而備余
於是既為傳録其大略可備攷證者于家而有感¶於廬
陵公之事因舉而賛之以成其志且以益廣其學云元<md:KR4d0431_SBCK_010-3a>¶貞内申嵗季春既望前進士剡源戴表元序¶
　　　李氏族譜後序¶
奉化江口李氏其先自閩來明至秉義復以盛徳者起
其¶諸孫多美而文皆能因縁科目以取貴顯當其盛時
<pb:KR4d0431_WYG_010-4b>
舉族幾¶無布衣葢江南之取士有二途其一曰進士甲
科其法以三¶嵗之秋舉于鄉于漕于國于監試用經義
詩賦論䇿明嵗春¶再試儀曹中即進之大廷䇿之第為
五甲而髙下皆授之官¶其二曰三舍法其法儀曹於春
試進士畢取去嵗秋舉之見¶遺而不忍棄者單試之經
義詩賦中即升之成均曰外舍生¶以經義詩賦論䇿月
各一試而學官自考之曰私試嵗終較¶其優升内舍曰
外優優成又取内舍生月考之嵗終較其優¶曰内優優
<pb:KR4d0431_WYG_010-5a>
成儀曹再嵗取内舍生通試之為優平二等曰上<md:KR4d0431_SBCK_010-3b>¶舍試
内優成而再入優為上等上舍授官比進士第二人其¶
次一優一平為中等上舍其次二平為下等上舍與教
授而¶通名之曰釋褐外舍生之未升也儀曹又毎嵗以
經義詩賦¶論䇿一試之亦分優平曰公試既升而試如
上舍法李氏之¶興自族譜外有傳科録别載子孫中諸
科者名字有棣華集¶載子孫中諸科之文以其法之細
且煩得之宜艱而李氏於¶傳科也嵗無虚籍於棣華也
<pb:KR4d0431_WYG_010-5b>
月不停書如此埀七十年殆亦¶可謂盛矣兵火以來高
堂列宇作為灰塵傳科棣華之彷彿¶不可復考考而舊
譜亦再以燬廢於是水口鎮通直公之子¶明新以為懼
日夜以所記憶精詢備葺而譜得略完惟是漏¶落者不
能増加傳聞者且將就盡為之憮然不寜而徴言於¶余
余家三世成均與李氏為硯席交知其事不為不熟且
亦<md:KR4d0431_SBCK_010-4a>¶自懼宗祚荒凉後有問閥閲曲折於兒輩者卒無以
對因以¶身履目睹之故備陳之附書譜後比之紀遊述
<pb:KR4d0431_WYG_010-6a>
夢萬一或有¶考焉若夫李氏祖澤積累之源則有傳宗
龜鑑建炎備禦録¶江口橋記及諸墓碣去之百世不可
磨也至大己酉秋季既¶望剡源戴表元書¶
　　　臧氏家集序¶
吾州臧氏自鄱陽東遷以余所知十數公皆鏘鏘然能
用其¶文辭氣誼行名儒林間而吏部公正子最著然其
家單矣自¶餘徃徃清純自持純甚者業醫聞其先人世
精醫醫全活人¶不可計故天報之以賢子孫云毎鄉國
<pb:KR4d0431_WYG_010-6b>
大比若試於禮官臧¶氏昆弟子姓群然斕斑籍中葢亦
可謂盛矣而鄱陽之族余¶以逺未之聞焉丙申季春始
識廷瑞於宣廷瑞鄱陽族之鏘<md:KR4d0431_SBCK_010-4b>¶鏘然者也鄱陽距宣尤
近其來宣者言其族之在其州猶其¶在吾州者也於是
加嘆慕焉既而廷瑞出其世譜載其著者¶爵位名字凡
鄱陽與吾州之族皆備又附繫遺文人為一編¶嗚呼富
哉昔太史公既廣覽竒書軼傳作成史記其辭偉矣¶而
自序家世舊文如劔論等類亦不遺棄王仲淹稱其先
<pb:KR4d0431_WYG_010-7a>
人¶銅川府君以上人人有述仁人孝子之於其宗固如
是乎廷¶瑞之作視二公尤廣當學衰族散之久而極力
從事於此其¶志為尤可尚也惜乎余陋不足以發其事
廷瑞嘗中童子科¶當仕矣今猶强力而吾州之族國史
公之後方以廉譽進為¶於時天庶幾未忘臧氏也哉¶
　　　襃中雜詠圖詩序¶
異時聞關陜多竒士其山川峭深風氣清厚懐珍負異
而隠<md:KR4d0431_SBCK_010-5a>¶者可以為鄭子真逢時撫運而起者可以為諸葛
<pb:KR4d0431_WYG_010-7b>
公皆無所¶愧怍於人世而惜强壯之年道里隔絶不得
接識其人以為¶不慊迨於混一車馬廐置可相徃來而
老憊及之所居又海¶濵遐壤非進趨當世者所屑至以
故常有齟齬窮陋之歎乃¶不自意諸公憐其無營薦授
之一秩得以職事受察於今江¶東廉訪僉事王公而因
以講聞先大夫襃中先生之為人先¶生博學而通宏材
而潛余也何足以知之而僉事公淵源文¶雅猷為器業
川驅霆行春煦霜肅寛不容姦廣不劌物觀公¶之施於
<pb:KR4d0431_WYG_010-8a>
身達於吏民推其本於家庭者可以得先生萬分之¶一
焉先生嘗著襃中雜詠若干篇隠居之懐經濟之識陶
冩¶具備其在憲臺商左山魏中丞閻徐二承㫖之流皆
為之叙¶述稱賛來江南高郎中趙學士復冩諸畫圖以
相映發余實<md:KR4d0431_SBCK_010-5b>¶不揆輒亦附辭各題之下以致想像尊慕
而併書所以然之¶故于右方詩不云乎雖無老成人尚
有典刑先生有焉大徳¶九年嵗在乙巳冬十二月望序¶
　　　旌表節婦徐夫人詩序
<pb:KR4d0431_WYG_010-8b>
人之常情以物與人而人能守之不失則愛之也愈甚
天之¶與物於人其何獨不然天之所與人之物莫貴重
於其身而¶又與之以守其身之物曰禮義人受天之所
與而能守禮義¶不失其貴重之身者天亦不失其愛而
常扶持之故孤婺寡¶弱之家艱關勤苦百折能行人之
所難行則生於其門者為¶子必孝為臣必忠而其人必
康强壽考及見㓜穉之成而身¶厚其報此天理之自然
人事之必至如炊之食如種之穫可¶坐而待其熟也浙
<pb:KR4d0431_WYG_010-9a>
東部使者拜降公之母太夫人徐氏生公<md:KR4d0431_SBCK_010-6a>¶而寡太夫人
秉不欺之節躬靡它之誓内謹祭饋外勤師資¶朝咻暮
祝動不違正迨公業成名立遂陪台垣儀憲府出藩¶入
從左侯右伯而太夫人魚軒綵衣委蛇就養金罌錦誥
便¶蕃受寵人以為康强壽考享禮義守身之報而取愛
於天者¶豈不在兹乎巳亥之夏有命即所居第旌表如
式有司題其¶門曰旌表節婦徐氏夫人之門轟轟乎義
風熾乎當塗洸洸¶乎頌聲流乎寰區於是縉紳士大夫
<pb:KR4d0431_WYG_010-9b>
侈其事者咸作為歌詩¶以播颺積善之慶且上以光孝
治而下以勸禮俗余之昔也¶受㕓於公為民又嘗登堂
為客歆艷賛慕之日深矣謹顯誦¶所聞題辭其編首云¶
　　　賈母滑氏夫人詩序¶
古者内諱不出門外言不入閫婦人女子而以名字聞
於人<md:KR4d0431_SBCK_010-6b>¶難矣世徳之衰始有嫠居貞節之譽班班簡書間
然宋共執¶經蹈死左氏尚惜其無權巴清肥家䝉襃史
遷不以為知禮¶求諸婉孌執法從容名義嚴而有政慈
<pb:KR4d0431_WYG_010-10a>
而能斷若今賈母滑¶夫人者近世鮮有徃古亦無愧焉
夫人居趙州柏鄉滑里嫁¶同縣儒者賈府君年三十四
生二男二女而府君没於時孩¶㓜滿室舅姑耄衰夫人
俯躬艱勞仰備珍養支傾補羸晨夜¶靡息二老人者安
其經營皆以髙年樂終及時招師資選婚¶偶遂以餘力
改厝先親之稾殯者四世賈氏綱紀資業倍振¶於府君
存時大徳庚子嵗於是男廷瑞以承事郎來江浙為¶中
書行署都事年三十九數始孤之期三十有一年矣而
<pb:KR4d0431_WYG_010-10b>
甚¶勤其官苞苴之謁不行氷檗之操日著緋衣象板魚
軒錦書¶出儀都寮入侍親膳誠宦游之美家教之飭而
造物者矜其<md:KR4d0431_SBCK_010-7a>¶苦節報之以材賢而享其慶也嗟乎盛哉
南北縉紳韋布之¶士交為歌詩以頌嘆美徳謂表元之
舊也嘗為文學掌故俾¶以古義發題篇端謹為叙次本
末如右¶
　　　東平杜氏祈岱宗事序¶
鬼神之事自孔氏以來難言之因其難言而世之人諉
<pb:KR4d0431_WYG_010-11a>
為茫¶茫吉善者無所恃悖逆者益無所憚不知古先聖
王雖不日¶謄其説以求人之震眩而初亦未嘗廢也故
有占筮有盟詛¶有磔禳禬禱之禮而人之愛厚其親者
至有減年以相益移¶禍以自損其事徃徃有時而信其
為儒者又正言以非之曰¶天之道豈若是瀆而甚者又
擬人之近名而言之也嗚呼金¶縢之書載武王病而周
公為弟欲代其死使非仲尼存之於¶經則人亦豈信之
哉東平杜克仁客山隂其兄以檄出餘姚<md:KR4d0431_SBCK_010-7b>¶俱病疫克仁
<pb:KR4d0431_WYG_010-11b>
念其家自嚴侯開東藩即有名宦之籍今兄弟¶南來相
依而生死不可知且父逺恐遺無窮憂則私禱岱宗¶願
損已十齡以延其兄幸萬有一得良愈即歸自家步拜
詣¶祠下謝神既而皆愈克仁如其言步拜詣祠下謝神
巫請其¶故驚異之事遂漸聞於人士大夫尋各為詞章
嗟嘆以激摩¶流俗之隆於私而薄於義者而示以諗於
余余於岱宗之能¶生死壽夭人其理不可知也然岱宗
無神則已岱宗有神不¶以與杜氏兄弟而誰與而其事
<pb:KR4d0431_WYG_010-12a>
則孔氏之徒所難言後世以¶為疑而古先聖王之所不
廢者也遂為略書梗槩而歸其巻¶杜氏云¶
　　　楊氏池堂讌集詩序¶
丙戌之春山隂徐天祐斯萬王沂孫聖與鄞戴表元帥
初台<md:KR4d0431_SBCK_010-8a>¶陳方申夫番洪師中中行皆客于杭先是霅周密
公謹與杭¶楊承之大受有連依之居杭大受和武恭王
諸孫其居之苑¶禦多引外湖之泉以為池泉流環迴斗
折涓涓然縈穿逕間¶松篁覆之禽魚飛逰雖在城市而
<pb:KR4d0431_WYG_010-12b>
具山溪之觀而流觴曲水¶者諸泉之最著也公謹樂而
安之久之大受昆弟捐其餘地¶之西偏使自營别第以
居公謹遂亦為杭人杭人之有文者¶仇逺仁近白珽廷
玉屠約存博張模仲實孫晉康侯曹良史¶之才朱棻文
芳日從之遊及是公謹以三月五日將修蘭亭¶故事合
居游之士凡十有四人共讌于曲水客皆諾如約而¶大
雷雨作自朝達晝不止官途水尺行者病涉十四人之
中¶其六不至公謹望望然冀之起視曲水則既漫為壑
<pb:KR4d0431_WYG_010-13a>
恚而曰¶余惟客缺是愧若飲豈必曲水哉乃揖其在者
遷酒與殽近<md:KR4d0431_SBCK_010-8b>¶集於臨池之堂背堂有危樓翼然俯納衆
碧大受又特具禮¶領客陟之既又復于初公謹大出所
蓄古器物享客為好或¶膝琴而絃或手矢而壺或目圖
與書而口歌以呼醉醒荘諧¶駢譁競狎各不知人世之
有盛衰今古而窮達壯老之歴乎¶其身也酒半有作而
嘆曰兹逰樂哉其有思乎抑亦知夫兹¶遊之所由起乎
葢夫兹遊者蘭亭之變蘭亭者鄭國風溱洧¶之變也鄭
<pb:KR4d0431_WYG_010-13b>
之溱洧在當時小人知慚之而晉之蘭亭在後世¶君子
以為善也雖然人生而感樂哀之情猶天時之不能廢¶
於寒暑其發之有節而導之有故苟使變而不失正則
嵗時¶樂遊以盡人事之適豈惟君子雖先王張弛之道
其孰能廢¶之方晉之未遷故都之氓處五方之中而習
累世之盛男袿¶女袂春遊而祓焉固其閻閭委巷之所
通行也晉之既遷名<md:KR4d0431_SBCK_010-9a>¶士大夫僑居而露宿愁苦而嗟咨
有願為盛時故都之氓不¶可得矣故且駕言出遊以冩
<pb:KR4d0431_WYG_010-14a>
我憂而何擇於禊之有吾觀蘭¶亭一時臨流援筆之作
率囁嚅喑黯如長沮荷蕢冥然而逺¶懐其能言者不過
達生捐累如莊周翛翛然羨死灰枯骼之¶適若是者謂
之樂乎非耶今吾人之集於斯也宜又不得視¶晉人而
樂於晉人何耶於是坐中之壯者茫然以思長者愀¶然
以悲向之嘆者欲幡然以辭既而讙曰事適有所寄也
今¶日之事知飲酒而已非歎所也且我何用逺知古人
盍各為¶辭以達其志辭之達志莫如詩公謹遂取十四
<pb:KR4d0431_WYG_010-14b>
韻析為之籌¶使在者人探而賦之不至者授之所探而
徴之得某韻為古¶體詩若干言得某韻為近體詩若干
言群篇鼎成咸有倫理¶是庶幾託晉賢之達而返鄭風
之變也已矣因次第聨為巨<md:KR4d0431_SBCK_010-9b>¶編而命表元為之序¶
　　　牡丹讌席詩序¶
人之於交遊㑹合談讌之樂當其樂時不知其可慕也
事去¶而思之則始茫然有追扳不及之嘆渡江兵休久
名家文人¶漸漸修還承平舘閣故事而循王孫張功父
<pb:KR4d0431_WYG_010-15a>
使君以好客閒¶天下當是時遇佳風日花時月夕功父
必開玉照堂置酒樂¶客其客廬陵楊廷秀山隂陸務觀
浮梁姜堯章之徒以十數¶至輒歡飲浩歌窮晝夜忘去
明日醉中唱酬詩或樂府詞纍¶纍傳都下都下人門抄
户誦以為盛事然或半旬十日不爾¶則諸公嘲訝問故
之書至矣嗟夫此非故家遺澤余所謂追¶扳而不獲者
耶大徳戊戌春功父諸孫之賢而文者國器甫¶復尋墜
典自天目山致名本牡丹百餘歸第中以三月九日<md:KR4d0431_SBCK_010-10a>¶大
<pb:KR4d0431_WYG_010-15b>
享客瓶罍設張屏筵絢輝衣冠之華詼諧之歡咸曰自
多¶事以來所未易有是樂也不可以無述於是國器甫
與永嘉¶陳某等各探韻賦詩通得古律若干篇而命前
進士剡源戴¶表元序其巻端云¶
　　　八月十六日張園玩月詩序¶
斯人之居斯世雖學道不可以過勞於是乎必有時節
讌逰¶詠歌之樂以節適其筋骸而調娯其血氣其盡遊
之樂非逺¶之乎山林寛閒曠野之處則不暢固亦有因
<pb:KR4d0431_WYG_010-16a>
勞而求樂未樂¶而反勞者矣幸而得其遊而可樂然四
時之中值乎冬夏隆¶寒毒暑則不可出可出而遊者惟
春秋而春氣喧濁不如秋¶清故自古騷人逸士以中秋
玩月為四時樂遊之最大徳戊¶戌嵗八月十五夜望舒
掩其明逰者闕焉乃以次夕合讌于<md:KR4d0431_SBCK_010-10b>¶君子軒之圃圃主
清河張模仲實其族焴如晦烈景忠客剡¶源戴表元帥
初錢塘屠約存博龍泉陳康祖無逸㑹稽王潤¶之徳玉
戴錫祖禹嘉興顧文琛伯玉侍遊者仲實之子炬爁¶如
<pb:KR4d0431_WYG_010-16b>
晦之子奎無逸之子繹曽是夕也雲河豁舒風露娟爽
客¶主諸人談謔莊諧嘯歌起止各盡其趣而圃在杭㕓
闤闠中¶略無囂聲深垣窈徑芳林逺榭居然令人有山
谷意酒半有¶歌退之贈張功曹長句者遂取其末章分
韻賦詩以為樂夫¶其逰足以散勞而不煩飲足以合歡
而不亂氣清而能羣樂¶最而有文是豈非學道者之所
許而騷人逸士之事也耶明¶日聨其詩一編而謂表元
之齒稍長於諸客也命以為序云
<pb:KR4d0431_WYG_010-17a>
　　　北山小序¶
大徳已亥之春前清明二日余與顧伯玉約逰北山訪
林以<md:KR4d0431_SBCK_010-11a>¶道騎過陳無逸要之俱行以道之居去北山尚二
里而逺至¶已日髙舂留飲少憩以道遂導余三人者循
冷泉穿玲瓏巖¶縁三天竺出小陌復南入彌陀寺謁大
山恢師初遊時自不¶擬即歸謂幸可留得留為佳爾至
是恢師一見以文墨故家¶相厚諸客殊無去意行談坐
歌俯仰自在惓劇夜向深纔就¶枕席聞山雨洶洶聲牕
<pb:KR4d0431_WYG_010-17b>
户搖動如臥楊瀾左蠡舟中也明日¶飯已恢師復留以
道之子自其居載醴食來稍出就彌陀西¶小精廬享之
大醉客主將各散去因分韻賦詩記懽而屬余¶序其篇
首無逸伯玉呉士余家近越於恢師以道父子葢鄉¶里
云是日剡源戴表元帥初序¶
　　　遊雲門若耶溪詩序¶
出稽山門東南三十里得陶山魁然一佳塢也於時暮
春湍<md:KR4d0431_SBCK_010-11b>¶林晝鳴散坐索索有凉氣夜分尤甚臥者聞巖上
<pb:KR4d0431_WYG_010-18a>
虎聲詰朝¶問人非虎也出山益東六七里一溪清䊸如
帶居者云即若¶耶溪溪上有任公子釣臺惝恍無復人
境乃知唐詩人夸詡¶非虚語彼王謝輩懐章綬攜導從
而遊直以不能遽爾舍去¶故耶溪忽縈忽直山乍昻乍
伏左右顧皆㑹人意稍轉登明¶覺寺諸勝一一在眼中
穿西望碧帷四懸雲門寺也初遊陶¶山小雨至若耶尚
隂曀近雲門天日始盡清朗遂投元上人¶竹房飲酒酒
酣倚顧况所題松樹酌葛翁丹井泉分韻詠詩¶逰者自
<pb:KR4d0431_WYG_010-18b>
永嘉陳用賔而下通十四人皆賦之詩成剡源戴表元
序¶之甲午嵗三月二十日序¶
　　　遊南岩詩序¶
余既棄故業以文學掾至信州葢老而逺行意惻然不
自聊<md:KR4d0431_SBCK_010-12a>¶頗聞州之南有危岩空寛僧廬其中林泉溜清禽
鳥徃來幸¶而一遊得以發鬱積舒固滯然至官四閲月
不能遂也乃季¶秋二十有八日髙舂約朋客出關駕輕
舟西浮可七八里所¶捨舟遵小徑益南坡壠髙下起伏
<pb:KR4d0431_WYG_010-19a>
又三里所得岩形如剖瓠¶穰實懸綴飛層仰積横嶂旁
豁崩湍欲窮未半倐湧居者縁¶其餘隙礱坐床斵步道
曲㑹人意岩東有泉時時出一滴石¶罅中地宜拒霜花
於時暄晴光彩穠澤可愛滿岩鐫來游人¶名氏前漫後
缺獨朱晦翁辛㓜安題蹤儼然數之適百二十¶年嵗月
日與今游皆相同良為竒事岩西攀磴上小窩無數¶其
一稍盤窈云古有得道老釋結坐於此平出轉南竦矗
一¶石峰相直㳄第刻成立梯者五登其巔州城郭可俯
<pb:KR4d0431_WYG_010-19b>
眺余極¶力及四梯不敢盡登而止所見已不貲矣初約
以昏歸抵岩<md:KR4d0431_SBCK_010-12b>¶既晡遂治宿具歌飲岩中夜向深氣倍淒
峭非人境凌晨冄¶周遭按歴俱不忍去是遊之事取饌
於漁因庖於樵假芼於¶圃惟牢羶壺酒糜米燭蜜客有
預攜者懽縱之極他無比喻¶垂歸忽自笑余也固習於
山居平生行呉楚間見若不少而¶獨為此留連不能忘
情何耶余既不自持抑諸人者方英年¶盛氣又多土居
何為亦若是復憀憀乎於是分韻各賦詩一¶篇同遊者
<pb:KR4d0431_WYG_010-20a>
大名王應䕫景然先歸餘客鉛山虞舜臣舜民宋¶如曾
吾省上饒鄭仁則則榮曾道華華父徐如礪若金王叔¶
太正輔叔謙自牧則榮之子義榮番易湯及翁及翁而
余剡¶源戴表元帥初是為嵗大徳壬寅良月朔日序¶
　　　陵陽牟氏壽席詩序¶
天下之樂有可以力得之者有不可以力而惟其所欲
則得<md:KR4d0431_SBCK_010-13a>¶之者可以力得之者富貴紛華燕私之奉皆是也
不可以力¶而惟其所欲則得之者家庭顔色起居飲食
<pb:KR4d0431_WYG_010-20b>
甘㫖之情是也¶士大夫當鐘嗚鼎食時豢養百為纎悉
如意勢足以厚其親¶而行須輿衛居仰安宅禮或有以
煩馳暇或有以勞奪至於¶窮栖寥處杯漿爵酒臠鮮粒
飡非心營手治則不能給可謂¶艱薄已甚然即而將之
其歡忻暢悦反過於備物之享何也¶力在外可屈而情
由中難量也陵陽牟先生自還㑹稽使者¶節食貧茹辛
臥苕溪上二十餘年夫人同郡鄧氏毗陵使君¶之子冬
官貳卿秀巖李先生之外孫家世軒冕忘其貴奢相¶與
<pb:KR4d0431_WYG_010-21a>
隠約産息煩衍更衣而燠併釡而飽清風苦節與陶淵
明¶家伉儷翁稚相同人皆高其賢而嘆其約也丙申春
先生年¶七十其長子余同年弟成甫帥諸弟大設醴食
私第為二親<md:KR4d0431_SBCK_010-13b>¶壽二親燕而樂之游從朋客甥孫中外聞
而為詩以歌吟頌¶美者累十百人越三年嵗巳亥春鄧
夫人復七十成甫復帥¶諸弟設醴食如前禮二親加樂
焉於是聞者相率為詩以歌¶吟誦美而余適預名其間
咸以為是事兵革以來衣冠閥閲¶之所無有余重自惟
<pb:KR4d0431_WYG_010-21b>
念以牟鄧蜀大家先生父子又東南久¶宦極今之豐宜
不能親昔之儉而真情懽忻暢悦如是衆人¶之歌吟頌
美如是是吾徒所為優游自得於斯世者真不係¶於外
物之去來由今而後聞風而作感義而起知人人孝徳¶
之易為而明時禮俗之將成也遂率意為辭表諸篇端
而題¶為陵陽牟氏壽席詩序¶
　　　城東倡和小序¶
余少時學詩誦夫子之説曰可以興可以觀可以怨易
<pb:KR4d0431_WYG_010-22a>
知也<md:KR4d0431_SBCK_010-14a>¶至於可以群而難之有老先生教余汝他日當自
解此非可¶以言語悟也葢自弱冠出遊至于今閲歴三
紀平生所過從¶延接貴賤浮沈賢愚聚散無慮千數至
是而始畧知夫交之¶難而尤未知群之難也非群之道
難於交而交之可致不如¶群之不可致也交之群莫盛
於杭於是嵗在大徳戊戌嘉興¶顧伯玉客於杭城東杭
之賢而文者皆與之游而屠存博白¶廷玉以嵗晏立春
前一日過廬清談劇飲甚適既少倦即相¶與循開坰步
<pb:KR4d0431_WYG_010-22b>
江臯眺太白錢鏐之荒墟弔陶朱子胥之遺跡¶意色蒼
莽襟神飛疎退而存博遂先成古詩二韻六言五章¶以
紀其事既而廷玉有和伯玉既和又别為詩而張仲實
陳¶無逸諸賢又皆和有和詩遂不可勝紀其氣如椒蘭
之交襲¶而郁也其音如簫鐘之迭居而不亂也其類如
針芥磁鐵之<md:KR4d0431_SBCK_010-14b>¶不相違而相入也噫嘻美哉其群矣哉余
也山野土木之人¶無能預於兹集而知舊憐其流離毎
不疎外辱以小序見命¶不敢固辭私心亦喜交道之有
<pb:KR4d0431_WYG_010-23a>
群而詩學之少驗也而為同¶業者願之因附繫其頌嘆
云明年仲春哉生明剡源戴表元¶序¶
　　　遊蘭亭詩序¶
蘭亭自右軍後一千年人無繼其遊者山川人情古今
賢愚¶不相逺葢豈無遊者而人不傳耳至元甲子之春
於是部使¶者東平王公新蘭亭右軍之祠塾且再嵗荒
原廢墟粉堊翔¶湧今使者河南狄公䄡帷踵臨教治益
洽當三月三日右軍¶肖像適成王氏子孫之賢而文者
<pb:KR4d0431_WYG_010-23b>
曰子才拜薦牲酒祠下遂¶詣曲水流杯序飲如永和修
禊故事當是時兩使者前後至<md:KR4d0431_SBCK_010-15a>¶越以詞翰風流接士聲
撼江浙東平公雖去越行部相望而¶河南公欣禮之成
首𨽻於㑹郡僚之良儒官之英騶鳴轍流于于而來縫
衣峩冠彌巷滿谷山翁野叟奔走出覩¶先是東平公即
塾招明師選童稚之秀者以為諸生至是命¶之當席拱立
群誦永和諸賢蘭亭詩音容諧同情禮清鬯凡在¶飲者
無不懽愜中飲有坐而嘆曰美哉遊乎自吾具耳目以
<pb:KR4d0431_WYG_010-24a>
來所未始睹識也獨未知較永和諸賢時何如昔仲尼
感逝¶川羊公悲峴山後吾人一千年亦能使人慨慕咨
嗟嘆想如¶吾人於永和否是未可知也既又有作而非
之者曰子何以古¶人為哉子不觀夫杯乎今夫杯油油
然随風而行浮浮然乘¶波而流盛醇駕輕若浮若沉前
行既遷而後至者亦莫能自¶休焉今吾人之游于世有
以異於杯之游於水乎今人之不¶能為古人猶古人之
不能為今人也而何羨乎且人苦不自<md:KR4d0431_SBCK_010-15b>¶知當永和諸賢
<pb:KR4d0431_WYG_010-24b>
徘徊几席間取快一時豈暇豫期後世事若¶然者徒敗
人意耳今日之事且極飲為樂安知後來者不羨¶從吾
今日而不可得乎飲酣遂取右軍詩為韻人探一韻韻¶
成一篇自河南公以下總得詩若干篇而屬剡源戴表
元為¶之序¶
　　　客樓冬夜㑹合詩序¶
五官四體之於人皆不能以無役役而有所獲則因而
資之¶以為樂農之於耕商之於市百工之各於其業當
<pb:KR4d0431_WYG_010-25a>
其衝風埃¶觸霧潦艱難曲折窮心思之所營殫筋力之
所獵而後能有¶區區之贏餘或終朝莫息或窮年暫逸
幸而值之則收形神¶散肌膚與妻孥姻黨笑談讌集以
展平生之綢繆以補尋常¶企願之所不及豈徒若是而
已人之能以功名志業致其大<md:KR4d0431_SBCK_010-16a>¶欲於世者雖賢愚臧否
為人稱慕姗笑之不同而皆未有不¶為而成者也况若
吾人之云云進無所榮於時退無所佚於¶家疲其躬苦
其心自兒童佔嗶學誦間關於名實之得喪顛¶頓於事
<pb:KR4d0431_WYG_010-25b>
物之變遷其勤勞又有過於農賈百工者矣而欲何¶所
成而何所資以為樂耶於是必有黙然而自喻者焉而
不¶必人之同之也雖不必人之同之而必有同之者焉
何者四¶海之廣也千萬人之衆也我為迂人必亦有為
迂者焉我為¶獨人必有亦為獨者焉大徳戊戌之孟冬
余客杭久且念歸¶而方韶卿自婺至顧伯玉自秀至一
夕不約而胥㑹于霅陳¶無逸之邸四人者皆窮皆好迂
行獨間關顛頓而不悔而余¶與韶卿老矣相顧尤不能
<pb:KR4d0431_WYG_010-26a>
為情因相留止宿無逸大出酒炙¶饌具相飲飫左觴右
奕前歌後笑至於語洽氣酣感慨之極<md:KR4d0431_SBCK_010-16b>¶則又各以古今
名義相振激舂撞擺闔略無道途羈旅之感¶意度相與
驩甚夫由貧賤而得其求者樂止於妻孥姻黨而¶巳耳
富貴而肆其欲者樂止于多僮奴侈賔游美衣豐食則¶
亦足矣而豈復有賢於吾四人相與者耶是果有與吾
同不¶悔於徒勞者耶夜聿云半詩籌再探群篇告成厥
有序引是¶月二十有三剡源戴表元序
<pb:KR4d0431_WYG_010-26b>
　
　
　
　
　
　
　
　剡源文集卷十

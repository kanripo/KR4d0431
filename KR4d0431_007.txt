# -*- mode: mandoku-view -*-
#+TITLE: 剡源文集
#+DATE: 2015-09-23 10:25:47
#+PROPERTY: LASTPB  <md:KR4d0431_SBCK_002-1a>
#+PROPERTY: JUAN 7

¶
<md:KR4d0431_SBCK_007-1a>¶
<pb:KR4d0431_WYG_007-1a>
欽定四庫全書
　剡源文集巻七¶　　　　　元　戴表元　撰¶
　　序¶
　　　春秋法度編序¶
咸淳中余備員太學博士弟子見學官月講必以春秋
竊怪¶而問諸人曰是自渡江來以為復讐之書不敢廢
也夫復讐¶之説初非春秋本㫖中興初胡康侯諸公痛
數千年聖經遭¶王臨川禁錮乘其新敗洗雪而彰明之
<pb:KR4d0431_WYG_007-1b>
使為亂臣賊子者増¶懼使用夏變夷者加勸儒者之功
用所為與天地並如是而¶可耳場屋腐生山林曲士因
而掎摭㣲文破碎大道為可憫¶嘆及其久也春秋之編
未終讐不得復而鼎遷科廢學者不¶待申臨川之禁而
絶口不復道矣雖以余之困而願學求欲<md:KR4d0431_SBCK_007-1b>¶如昔年從博
士後時意氣詎可得耶鄉郡趙君漢弼與予為¶同年生
精力趣尚記誦討論視余畧不衰惰其先人清敏公¶嘗
以春秋經傳集解奏之經筵刻之琬琰者若干言經火
<pb:KR4d0431_WYG_007-2a>
燬¶滅漢弼追憶而補存之摘其出於先公自著者定為
若干言¶又評考二百四十二年行事合於詩書六典名
曰春秋法度¶之編者若干言無近世掎摭破碎之嫌而
於儒者之功用有¶所發於戲何其能哉葢漢弼之為人
吾知之生於紛華之窟¶而能勤長於功名之塗而能静
老於艱危之境而能泰故其¶於是書亦不以世故炎凉
盛衰而奪抑交游之期於漢弼何¶有紀極漢弼年未甚
髙余戊戌春過之見其蕭然一室几硯¶在左杵臼居右
<pb:KR4d0431_WYG_007-2b>
畦蔬汲井無一毛干世之色其於春秋法度¶未可量也<md:KR4d0431_SBCK_007-2a>¶　　　通鑑寤辯序¶
學者之於書猶賈然賈欲居貸必據乎雄都要府五通
八達¶之衢百物之聚時其贏詘而察其良窳博收而精
出之而又¶取之以廉而守之以不悖然後可以為善賈
不惟能富而能¶不至於敗通鑑者衆史書之雄都要府
五通八達之衢者也¶通鑑未出之前稽古之士一史不
窺以為闕通鑑既出衆史¶書可以畧廢是天下之貨一
<pb:KR4d0431_WYG_007-3a>
日不勞而致之矣然自余知學¶以來所見前後輩習通
鑑者甚少不曰未暇則曰力不足夫¶力不足者窮賈也
力足之而未暇者弱賈也暇矣力及之矣¶而有終身不
習焉者陋賈也幸逃是三者有人焉窮力而¶習之詰其
事前舉而後隨誦其言累百千萬不逸一辭可以¶為難
矣然而不通其理不盡治亂賢否之所以然則猶多蓄<md:KR4d0431_SBCK_007-2b>¶天下之貨而不時其贏詘不察其良窳貨雖多而不知
為富¶之術是滯賈也又有人焉能習其書能通其理能
<pb:KR4d0431_WYG_007-3b>
盡治亂賢¶否之所以然可以為愈難矣然而措諸辭則
戾於訓施諸用¶則趨利逐便而不適於經久則奸賈也
奸賈不若不賈之善¶也里中有博雅君子曰王君熈字
子和予晩不及見而見其¶弱冠所著通鑑寤辯若干言
喜而讀之竟事求當不求遂語求¶盡不求巧時引周漢
以下千餘年陳迹裁之於王道此其譬¶於賈也若挈禹
貢九州山海之富而用周官之法衡之也豈¶與夫白圭
范蠡輩比力而籌哉惜乎王君年未充而學已成¶迨其
<pb:KR4d0431_WYG_007-4a>
老且益昌而不得一名以行其志使之議於朝聞於國¶
也君止一子今亦老矣賈術非不善也而世窮人之傳
其書¶與否不可知姑私係所聞以諗於同好云爾<md:KR4d0431_SBCK_007-3a>¶　　　讀易蠡測序¶
古聖人之經至難言者莫如易余攷王制見先王時之
居學¶校者其法春誦夏絃秋學禮冬讀書而仲尼之門
人記其師¶雅言之詳不過詩書執禮而皆不及易惟其
自為也則不得¶已有文以明之以見易非聖人不能言
<pb:KR4d0431_WYG_007-4b>
而雖聖人之教人亦¶不使人之得以易其言也漢以後
始有易師今諸家法度髣¶髴具存徃徃用之占步測筭
非若後世之言易者以為必能¶通聖人之言而續為之
説也余之少時不免斯累近乃稍自¶悔艾欲慎其出竊
嘗間與為雜學者徃還若丹經之鉛汞厯¶書之紀朔醫
家之運氣兵家之機勢大畧反與易合而支離¶泛濫不
切者莫如書生舉子之説此無他彼數氏者猶託於¶象
數為可凖而書生舉子專以空言談理故也儒者徐君
<pb:KR4d0431_WYG_007-5a>
之<md:KR4d0431_SBCK_007-3b>¶祥自番昜槖所著易經蠡測若干言見余於餘杭其
言象數¶取皇極於康節取太極於濂溪厥既知所先務
而諸卦之中¶多詳其變曰非變無以明易自正體伏體
互體變體反對體¶上下體而通之一卦有六十四以至
於四千九十六愈變愈¶通而卦愈不窮有辯卦中有四
畫五畫而成卦者皆見於易¶反覆懇欵實皆不叛於新
安漢上二朱氏之學余甚慕而竒¶之而徐君機神敏給
於天人性命事物精粗之理他人經年¶歴紀而未喻者
<pb:KR4d0431_WYG_007-5b>
一日即了其得於天葢厚不但人力之勤也¶然君於易
書之變本由象數以通理而象數者起於無而寄¶於有
理者妙於有而歸於無寄於有者其變可知可言歸於¶
無者不可知不可言也人之可知而言易之變固不止
於四¶千九十六人之不可知不可言畫之一不必三卦
之八不必<md:KR4d0431_SBCK_007-4a>¶六十四可也古人老而學易易又為憂患作
徐君涉世益熟¶刋落輕鋭而復諗之蠡乎蠡乎其遊於
聖人之海有不為夜¶光乎
<pb:KR4d0431_WYG_007-6a>
　　　左氏窺斑序¶
夫子沒遺言之著於世者為經學者各為説以通之通
之不¶得則反諸經惟夫學春秋則異是左氏公羊榖梁
三家者與¶我肩隨而學夫子者也後世信於其言乃過
夫子三家之中¶左氏之徒謂其師逮與夫子同世信之
尤確而春秋反為疑¶經夫左氏者豈曰真足以蔽春秋
哉縁其文勝學者有求於¶左氏而無求於春秋故耳余
於近世得折衷左氏之書二編¶曰晁吏部雜論曰吕著
<pb:KR4d0431_WYG_007-6b>
作後説晁約而通吕愽而覈嘗欲依¶倣其法刪繁去滯
定為一書以達於春秋之義而力未克也<md:KR4d0431_SBCK_007-4b>¶年來倦學葩
葉凋槁以為二編之法雖在所舉而江南研經¶家自歐
陽公以來皆直取春秋為㫁甚者尚疑今之春秋出¶於
魯史本文者不可盡攷無問左氏因知學廣者疑固多
如¶登千仭之峰舉足愈髙而見愈雜如遊四通八達之
途竒珍¶異貨目眩而不即定要其定而不雜久然後自
得之耳葉君¶正道以左氏窺斑示余余讀之猶愛晁吕
<pb:KR4d0431_WYG_007-7a>
時也問書之所繇¶成則方諸儒汲汲科舉之年君已脱
稿久矣嗟夫此豈若余¶年少退惰不自力者比邪君名
某台寜海人¶
　　　于景龍註朱氏小學書序¶
余兒童時聞鄉里老儒先生以小學教授者纔四五家
每講¶課罷雜試河圖洛書之數若堯典閏法禹貢賦則
周禮兵制¶之類又少暇則都講口授顔氏家訓少儀外
傳等小書故諸<md:KR4d0431_SBCK_007-5a>¶生畧有姿性者自未冠以前而諸成人
<pb:KR4d0431_WYG_007-7b>
之事皆已槩舉於時¶朱氏書猶未盛行浙中時從人傳
抄之以相啓發恍然如揚¶雄問方言蔡邕見論衡之喜
及甲辰乙巳間有用其説取甲¶科者四方翕然争售朱
學而吾鄉以逺僻方獲盡見徽文公¶所著書大抵諸書
惟易本義四書註小學書最為完備其餘¶或未經脱稾
或雜出他手非全書也今三書者惟四書家有¶人誦之
易本義真知者絶少而小學書最益於人人無讀者¶良
可憫痛于君景龍生於文公闕里年齒長大而好深沈
<pb:KR4d0431_WYG_007-8a>
之¶思獨取小學書句釋章解欲以行世美哉其為人乎
余也少¶而逺遊長而亟仕不惟學不俟成而併與兒童
之所得而失¶之固于君之罪人也哉天啓其衷方自悔
咎幸于君書成則¶願秉燭而學焉屬書序引謹筆諸其
篇端云元貞乙未季秋<md:KR4d0431_SBCK_007-5b>¶朔旦¶
　　　陸宣公奏議精要序¶
右陸宣公奏議精要三巻宣公呉人以純誠直諫嘉猷
逺識¶學行政術為唐忠臣未嘗以文名也其言亦止縁
<pb:KR4d0431_WYG_007-8b>
當時利害¶而發非有埀世傳逺之意而眉蘇公父子亟
慕而學焉大蘇¶公遂取其書進之經筵以備講讀自是
以來學士大夫以諫¶諍者尚其慤實以詔檄者尚其明
達以書判者尚其果決以¶讞議者尚其詳盡而宣公之
書行矣夫以宣公之誠之才之¶識之學發而為文在其
當時雖嘗暫用而蔽於昏愎怵於讒¶邪至於䝉疑負累
偃蹇困躓視同列材名下已而位宰相者¶滔滔皆是獨
不得久立於朝而卒以罪死死數百年其書始¶盛行於
<pb:KR4d0431_WYG_007-9a>
天下則於宣公可謂無負而懐忠抱樸之士行不愧<md:KR4d0431_SBCK_007-6a>¶神
明信不欺豚魚一時偶不遇於其身者亦可以無悔矣
嗚¶呼韙哉然自唐史稱宣公議論炳如丹青者已數十
百篇今¶之所存巻帙猶為浩汗故窮檐白屋之下沈潛
雋永無所不¶可而簿領劇繁刀筆倥偬者卒然窺之有
不得其涯際余友¶蘇臺陸君子順乃採摘其精語要義
聚為一編以便觀者萬¶目之網挈綱而皆舉千口之室
入奥而不迷余為之深嘉重¶歎不獨喜呉中陸氏淵源
<pb:KR4d0431_WYG_007-9b>
之有自而由今以徃使人人不憚¶煩於宣公之書因而
熟復其用心行事将見草野懐珍者俱¶謇諤之士臺閣
結綬者舉端貞之臣於人文治化似不無少¶補云大徳
戊戌孟冬朔日¶
　　　汴畧序¶
古之通史者百家皆出於父兄先世聞見積累以得之
若司<md:KR4d0431_SBCK_007-6b>¶馬班范劉李以降可睹已其有草野後流庠序遺
哲辛苦採¶拾而後喻者則不在此限然及其至也精之
<pb:KR4d0431_WYG_007-10a>
以講學粗之以¶用世俱不病於匱乏故東方生三冬之
勞而文史可以足用¶陸賈賈山輩掇綴秦漢近事以資
口辯而時人謂其知務此¶其效也汴梁立國百六十八
年渡江而南又百五十年其間¶設施沿革本末條貫筆
之汗青緘之金匱在承平時學者尚¶不能盡睹加以兵
燬相仍典籍散失以余之涉獵記誦問咸¶淳景定中事
首尾茫然不相聨屬而况耳目疏逺者乎天台¶潘可大
生又後於余質敏而志專學劬而識精窮坐山谷授¶徒
<pb:KR4d0431_WYG_007-10b>
以奉親足未嘗出户限之外而網羅舊聞自建隆庚申
迄¶靖康丁未詳其記事之體附以辯論若范淳夫之唐
鑑胡明¶仲之管見名為汴畧者三十巻又自建炎丁未
迄徳祐甲子<md:KR4d0431_SBCK_007-7a>¶金天輔戊戌迄天興甲午撮提綱要名為
南北紀年者若干¶巻嗟夫如可大之講學豈非靈龜神
蜃潜藏岩澤而光彩氛¶祲自見於外也哉使之進為以
用世何可揜抑而可大不願¶為東方生陸賈賈山之流
者也姑為題辭篇端以發其槩云
<pb:KR4d0431_WYG_007-11a>
　　　急就篇註釋補遺自序¶
古之君子不以道廢物自一藝以上茍有所益於人雖
農匠¶庖祝之賤猶身親為之粤大聖人亦莫不為若皇
帝之醫藥¶虞舜之陶漁夫子之牛羊㑹計皆是物也夫
古之聖賢豈以¶殫力疲肌為異人之能也哉後之君子
平居侈然論古先王¶之道若不足為而問之以目睫之
事於其所服食於其所居¶處於其所游衍肄習有日與
之接而不知其名義者焉豈不¶大惑耶余之㓜也被沐
<pb:KR4d0431_WYG_007-11b>
父兄之教凡小學之所當講者幸而<md:KR4d0431_SBCK_007-7b>¶得其端倪氣昏質
陋中道輒廢年益長而悔之乃始拊膺持¶頰以自刻勵
而文獻凋零㣲言就絶一時交友方共詆傷以¶為不切
於事每至耕鉏之餘酬畫之頃有觸於心必黙識而¶私
求之家罕書籍有急就篇一巻漢黄門令史游所撰唐
𢎞¶文館學士顔師古所註又經新安朱先生仲晦所校
自謂名¶本然而篇中正文絶無音訓註之所及疑義尚
多竊不自量¶為之補其遺闕兼有異同之説載於左方
<pb:KR4d0431_WYG_007-12a>
嘗覩洙泗以來師¶友㑹辨皆互出所疑以相扣答然後
理盡而學精使顔朱二¶公而在余固願得而靣請也乂
惟古人著書動縁教戒而作¶此書本取急速成就其辭
以便於童習而四民之業百用之¶宜靡不周究秦人以
法吏為師公私宦學轉相授襲故以吏¶文終焉儒者欲
求漢學惟齊魯諸生訓註猶近古哉<md:KR4d0431_SBCK_007-8a>¶　　　左氏䝉求序¶
呉伯秀為鄉校諸生時余與之寒同枕饑同竈比試於
<pb:KR4d0431_WYG_007-12b>
有司¶亦同業也然余性遲毎得有司命題輒勉强營度
至移晷刻¶不能辨回視伯秀引筆書巻滔滔十已成五
六矣又當是時¶學徒如林問疑請益者八面而坐人人
得所欲越幾日榜出¶伯秀蒐然占居上游諸問疑請益
者班班選中余甚慚而慕¶之以為為儒不當如是别十
年余自太學成進士伯秀亦階¶鄉舉收禮官之科各相
慰勞滿意年齒又皆壮强自度非碌¶碌必将有所著見
於世既而皆失官家居流落顛頓積二十¶年顔蒼髪枯
<pb:KR4d0431_WYG_007-13a>
皆欲成老翁於是余始悔其舊業謀以筋力之¶勞辦治
衣食尋計朦種樹書陶公養魚法之類而習之顧此¶事
亦非旦暮可就徒失之而已而伯秀學益堅識益深風
節<md:KR4d0431_SBCK_007-8b>¶益峻乃方闔門下帷躬少年書生之事取數千年興
亡之説¶賢否之迹皆紬理纂緝成一家言惟左氏傳自
其少時即已¶精熟葢嘗取義類對偶之相洽者韻為䝉
求以便學者余讀¶之如斵泥之斤鳴鏑之射百發百返
而不少差嘻乎異哉夫¶人之材力相去果若是逺乎伯
<pb:KR4d0431_WYG_007-13b>
秀䝉求成於左氏傳又有筆¶記通纂於毛氏詩又有集
義等書次第皆且脱稾余雖坐前¶累不可望有所進抑
攘臂於勇夫之旁垂涎於飽人之餘意¶氣固未已也伯
秀名化龍今又字漢翔云¶
　　　伍典䝉求序¶
古之學者自其孩童能言而所以授之之事詳矣然必
至於¶十嵗請習於外傳雖其篇數今不可聞大要不過
詩書執禮¶之目既又俟其年愈長而氣愈强識愈明也
<pb:KR4d0431_WYG_007-14a>
然後始許之以<md:KR4d0431_SBCK_007-9a>¶愽學葢初不以譊譊口舌浮華為急而
惟恐誇根傲蘖芟鋤¶之不早以為終身之累而為之師
者又必學成行篤而不仕¶者乃敢居之故其前後輩之
相成班班可攷其詩曰肆成人¶有徳小子有造此之謂
也余為兒時猶及先生長者而事之¶景定中時議罷童
子科以為齠齓之質而賊之以辭章記誦¶虚囂無益其
説是矣而白首紛如者雷同一律僅不過以舉¶子業相
傳授其智復出童子科下識者病之鉛山詹仲美實¶生
<pb:KR4d0431_WYG_007-14b>
於衣冠之林長於文獻之府來杭以伍典䝉求示余其
一¶事親其二事君其三夫婦其四長㓜其五朋友典繫
一章章¶繫百句句係一事詢其所以然則仲美嘗登故
相江文忠之¶門而學於白鹿洞有覩於先師晦翁之説
而為此也嗚呼令¶仲美之書行充其言庶幾乎成人者
有以教而小子者有以<md:KR4d0431_SBCK_007-9b>¶學乎屬余方以窮授徒見朋友
間續䝉求何翅百家論其不¶畔於小學家篇數而可以
養人之純心穉節固無踰此編者¶故為之序云大徳戊
<pb:KR4d0431_WYG_007-15a>
戌歳孟冬二日¶
　　　昌國應君類書䝉求序¶
余五六嵗時親黨間有中童子科者心慕之葢其法以
通念¶九經而復試中能文為出身夫以江南東西閩浙
淮湘廣蜀¶之大試者嵗不過一二十人而中者不過一
二人則亦可謂¶難矣景定咸淳中試員稍衆有司厭之
以為徒斵人之淳心¶而長浮慧廢其科不用因念取士
之法敝矣進士科最貴最¶敝三舍宏辭次貴然亦皆編
<pb:KR4d0431_WYG_007-15b>
析成言以待問諧比虚詞以眩¶舉幸而得之則冀不次
之擢非若童子真能淹誦群經而試¶所能而後授一下
士之秩而已自餘任子軍功吏員納粟之<md:KR4d0431_SBCK_007-10a>¶類嵗以累百
計又所不論有司不敢廢豈皆愛其能哉重變¶古耳而
獨靳於童子一二人何邪其亦不詳之甚矣童子科¶既
廢三十年人諱之不習而風俗愈不加厚余以窮授徒
江¶海上鄉大夫昌國應君翔孫過之相與慨歎江南經
術荒蕪¶紛紛朋儔中疑難滿胸而卒無所問是誰當執
<pb:KR4d0431_WYG_007-16a>
其咎者出其¶類書䝉求示余凡諸經之指篇標韻舉粲
然在目汎濫而及¶於儀禮爾雅諸子揚雄之太𤣥馬融
之忠經莫不皆有䝉求¶自初本以來昉而為之是不一
氏其能散而完博而精固未¶有如此書者應君葢景定
咸淳前未廢科時童子也嗚呼難¶哉余既序其書聞昌
國宦學士大夫應氏實為祖至參預公¶遂大其閭閥而
應君問學氣行白首不衰方就家塾請合祠¶先賢天之
欲昌其文以淑其徒者意未已也大徳戊戌孟夏<md:KR4d0431_SBCK_007-10b>¶望後
<pb:KR4d0431_WYG_007-16b>
五日¶
　　　竒童烈女寶鑑序¶
古諺有言教婦初來教兒嬰孩余垂髫時毎得侍坐鄉
父兄¶必聞其舉此二語以為家誡為之耳熟於時東閭
西巷男誦¶女織氣象可入圖畫稍長大驅馳未倦而歸
則見疇昔儒素¶之門僮奴輿馬姻連玉帛光艶薫爍一
一無復舊俗葢時尚¶推移而禮之衰久矣史稱萬石君
家醇謹不再傳輒廢而洛¶下袁司徒子孫後皆以驕奢
<pb:KR4d0431_WYG_007-17a>
敗士大夫辛苦立門户至此豈¶不可憐哉竊嘗思之人
之常情當其未縱也先生長者以片¶言隻語收之而甚
易及其已決則雖有司嚴行重法禁之而¶良難故古之
人不問男女於其㓜穉一步趨則教之習讓一¶飲食則
教之知恥一祭祀則教之觀禮非固勞其筋骸而䀨<md:KR4d0431_SBCK_007-11a>¶其
視聴葢愛之而納於善也想見當時少儀弟子職諸書
與¶彤管女史之類朝吟夕諷亦如余少時所睹記而今
去之數¶千年謡譯荒凉簡篇散脱何由復可髣髴庚子
<pb:KR4d0431_WYG_007-17b>
之春有呉興¶故家張生煒於廢書中得所謂竒童烈女
寶鑑者喜其有助¶於名教為之裒廣釐葺板行以示人
而徴言於余余惟他書¶之行不行未必能損益於世而
此書行則足以使人知童㓜¶之身而必有所事閨門之
行而必有所傳其於勸講學扶彜¶倫殊非小補遂慫慂
成之而併書所聞如左¶
　　　程宗旦古詩編序¶
語之成文者有韻猶樂之成音者有均一也均法廢世
<pb:KR4d0431_WYG_007-18a>
以後¶代新聲為古樂韻學流人又以唐人近體為古詩
矣可不痛¶哉余嘗有意緒正其事以為樂出於中聲與
人之歌詩最為<md:KR4d0431_SBCK_007-11b>¶不逺三百篇國風雅頌可以被絃歌薦
宗廟者本不求如後¶世音切之備然當時人之誦念精
熟士大夫尋常叙述邂逅¶寄託必取㫁章一二以流暢
其意者諸成文而有韻故也漢¶魏後詩猶入樂府遇其
理到處流傳至今兒童婦女輩能諷¶之興起若如今人
直謂之無詩無樂可也宛陵程君宗旦老¶而篤學取唐
<pb:KR4d0431_WYG_007-18b>
虞以來諸經傳語之有韻者目為古詩一編以¶誘激後
進其意若與余合為書梗槩巻後而歸之元貞乙未¶秋
八月日¶
　　　趙子昻詩文集序¶
呉興趙子昻與余友十五年凡五見必有詩文相振激
子昻¶才極髙氣極爽余跂之不能及然而未嘗不為余
盡也最後¶又見于杭始大出其平生之作曰松雪齋集
者若干巻屬余<md:KR4d0431_SBCK_007-12a>¶評之余惟人之各以其才自致於世必
<pb:KR4d0431_WYG_007-19a>
能相及也而後相知¶必相知也而後能相為言余於子
昻不相及而何以知何以¶言乎子昻曰雖然必言之余
曰必言之則就吾二人之今所¶歴者請以杭喻浙東西
之山水莫美於杭雖兒童婦女未嘗¶至杭者知其美也
使之言杭亦不敢不以為美也而不如吾¶二人之能言
何者吾二人身歴而知之而彼未嘗至故也他¶日試以
其説問居杭之人則言之不能以皆一彼所取於杭¶者
異也今人之於詩之於文未嘗身歴而知之而欲言者
<pb:KR4d0431_WYG_007-19b>
皆¶是也幸嘗歴而知之而言之同者亦未之有也子昻
未弱冠¶時出語已驚其里中儒先稍長大而四方萬里
重購以求其¶文車馬所至填門傾郭得片紙隻字人人
心愜意滿而去此¶非可以聲色致也而子昻豈謂其皆
知我哉故古之相知必<md:KR4d0431_SBCK_007-12b>¶若韓孟歐梅同聲一迹綢繆傾
吐而後為遇而後世乃欲望¶此於道途邂逅之間則又
過矣余評子昻古賦凌歴頓迅在¶楚漢之間古詩沈潜
鮑謝自餘諸作猶傲睨髙適李翶云子¶昻自知之以為
<pb:KR4d0431_WYG_007-20a>
何如大徳戊戌仲春既望¶
　　　尚書小傳序(雙溪王先生/)¶
古之君子欲明道於天下者不能使人無異而嘗惡人
之茍¶同以為異則道可因人而明茍同之情雖一時懽
然無失而¶初不能以相發故以仲尼百世師西家之鄰
夫猶不知其賢¶而鄉國之人至以為不知禮故舊交游
門弟子之徒雖達如¶原壤賢如晏嬰親且久如仲由陳
元猶或愕而疑之及乎事¶久論定則亘古今之逺窮天
<pb:KR4d0431_WYG_007-20b>
地之廣家傳其書而人習其道¶此豈人情眉睫旦暮之
所可期哉徽士大夫嘗為余言朱文<md:KR4d0431_SBCK_007-13a>¶公無恙時同里閈
有雙溪王先生炎字晦叔亦以學行為諸¶儒宗兩家議
論時相糾切文公既沒而諸生方脱黨禍起而¶尊奨先
説非朱氏者皆廢格不用王先生之書與其為人後¶生
輩不及盡知以為惜余不暇論其何如也已亥之夏有
王¶君傳自京口來以尚書小傳五十八巻相示葢雙溪
先生所¶著而於君為四世矣曰自吾先君子遭喪亂遷
<pb:KR4d0431_WYG_007-21a>
徙不一舊物¶皆不得存而此書儼然獨完竊自喜幸余
以餘隙稍取問習¶其發䝉之義破的之辭大扺訓詁家
所未及文公居閒多於¶諸經釐正不遺餘力而獨尚書
及春秋遜避若有所待先生¶此書稿脱於開禧末而板
行於嘉定初於時文公易簀之日¶既久假令尚在必相
與綢繆桑梓雅舊相樂當有莫逆於言¶辭文字之間者
殊鄉晩出各立名字驟開門户遂生異同之<md:KR4d0431_SBCK_007-13b>¶論豈復一
一盡出其師意耶且經師自漢以來專門尚不相¶一惟
<pb:KR4d0431_WYG_007-21b>
其不相一而真是出焉而今人謂獨視單聴可以盡天¶
下之耳目無是理也王先生又有易上下經解六巻易
繫辭¶總説若干巻余次第将盡求而學之大徳三年四
月日¶
　　　天原發㣲序¶
古之言天道者必兼人事自羲和來絶地通天以前書
傳之¶所睹記不可考也由是而有厯象有律吕有龜䇿
有祠祭磔¶禳盟詛之類其法與仁義道徳紀綱制度之
<pb:KR4d0431_WYG_007-22a>
説通行於世至¶其緒聞餘論春秋之季猶人人能道之
先儒有云河圖洛書¶聖人以神道設教通經者病其固
豈天人所以然之故在當¶時小人之所易喻而後世搢
紳先生以為深逺而難言耶天¶之未喪斯文而仲尼出
仲尼曰天何言哉四時行焉百物生<md:KR4d0431_SBCK_007-14a>¶焉至哉其自為言
乎再傳而子思子明之曰天命之謂性率¶性之謂道脩
道之謂教而充其極至於三千三百禮樂之美¶九州四
海聲容文物之盛而其妙又歸於無迹又再傳而孟¶子
<pb:KR4d0431_WYG_007-22b>
明之曰知性則知天曰存心養性以事天而諸事一一
以¶天行之能治其人曰天吏能自治其身曰天民位曰
天位職¶曰天職爵曰天爵道之将行而為堯舜也曰天
使之道之不¶行而退不失為孔氏徒也曰天止之嗚呼
至乎哉秦禍息漢¶學興傳言者雜災祥䜟緯尚象者拘
巫史推步明理者溺清¶虚釋老千有餘年之間學者醒
行寤語諉天為茫茫無預吾¶事於是有周程張諸大儒
同時參立於隆平之代藥其狂昏¶震其㝠聾迨其説之
<pb:KR4d0431_WYG_007-23a>
流傳未久而將惑也又得新安朱子即¶為之釐析剖決
然後㣲言要指粹然一趨於是瞭然而無復<md:KR4d0431_SBCK_007-14b>¶遺憾士之
幸而逢於其㑹亦可謂如天之福矣而奈之何學¶之者
又以易廢城闕之童耳熟而心荒市朝之夫口然而身¶
悖前所謂秦漢以來之弊夫何以相逺余行憂患展轉
百折¶竊意深山窮谷中輕功名拙進趨之士必有精其
學而藏於¶家者一日新安方使君出其平生故人鮑景
翔所著天原發¶㣲五巻相示讀之自太極渺茫之始至
<pb:KR4d0431_WYG_007-23b>
於行之所倚氣之所¶使數之所起器之所擬精粗内外
無所不紀而綱提領挈出¶於使君指畫不少景翔嘗以
鄉貢進士一詣春官不售歸食¶貧終身鄉長者提學鄭
君孔明館榖之朝夕與共講學書成¶遂為板傳之以成
其勤名以慰其遺志魯無君子斯焉取斯¶詎不信然屬
使君已為序俾予附書其後謹不敢辭¶
　　　先天圖義序<md:KR4d0431_SBCK_007-15a>¶自漢儒易林之傳絶而士大夫一切以理談易幾二千
<pb:KR4d0431_WYG_007-24a>
年如¶揚子雲太𤣥虞仲翔納甲關子朗洞極魏伯陽參
同契之類¶徃徃皆古人象數之餘説而學者疑其近於
厯家方士弃不¶肯習迨至近世乃有太極先天二圖於
易最為深宻然非濂¶溪康節闡張於前考亭朱先生尊
奬於後則二圖者安知不¶以疑廢今二圖既皆顯行於
時而今談先天者猶不如太極¶之盛何也太極以理先
天以象數理易喻而象數難精前賢¶所以有狗馬鬼神
之論也余之少也固習於科舉長也阨於¶憂患又生窮
<pb:KR4d0431_WYG_007-24b>
鄉僻邑無所師授亦莫能聴受其説山隂嚴養¶晦以四
十九圖相示方員之象縱横之數不勞執比一一脗¶合
而隂陽徃來動静消息之理開巻可一目而盡是其於
濂¶溪康節考亭之學可謂叩其疆藩而窺其堂室矣世
念漸空<md:KR4d0431_SBCK_007-15b>¶幸有餘力可以償平生飢渴之願當從養晦卒
業焉¶
　　　老子原㫖序¶
右老子原㫖三巻當塗南谷杜君所著註老家多矣亦
<pb:KR4d0431_WYG_007-25a>
有出¶於名儒大老之手而人無傳焉豈故畧而遺之耶
縁其中未¶能釋然於老子之學而務矯其辭以合吾意
毋怪乎有所扞¶格齟齬而不能通也儒者疑老子道徳
仁義與禮之説又憂¶禍厭亂自為也過多又謂老子非
神仙無久生不死者以此¶數説積於胸與今之言老子
家異譬如越客楚服澤居之人¶而評陸産安從而折其
衷哉余嘗與杜君商畧此事杜君翛¶然而笑曰是烏足
以疑吾師乎凡吾師之事吾知之若他人¶則何由知之
<pb:KR4d0431_WYG_007-25b>
吾師歴年多最後為周柱下史其著書某章指¶某事某
章指某事類古史因盡出其原㫖諸所云云世儒窮<md:KR4d0431_SBCK_007-16a>¶年
敝紀而不得者一一傳其師意縱横出入無所顧慮嗚
呼¶世無老子之學即已耳必若欲崇老子之學其書當
自老子¶之徒自為之吾夫子獨善時門人髙弟身親受
業然目未瞑¶而難易同異之論紛然而起後來殘編㫁
簡同門彼此相違¶者又所不筭葢皆以為出夫子而卒
不敢自以為是而又暇¶强知老子意而註其書耶故道
<pb:KR4d0431_WYG_007-26a>
相若則能相為知智相及則¶能相為言杜君黄冠師不
事煅煉方藥役使鬼神察其意似¶恥之而不言至於談
笑王侯之間游戯榮名之外逍遥委曲¶以退為體以忍
為用變化無礙委蛇若虚是庶乎能為老子¶者若余也
何足以知之若余也何足以知之¶
　　　王伯善農書序¶
世人嘗譏嘲儒者無所用心為必不得已寜退而躬耕
野間<md:KR4d0431_SBCK_007-16b>¶為農以畢世猶為無所愧負余毎隘而非之使儒
<pb:KR4d0431_WYG_007-26b>
者誠用將¶無民不得業而農預其數矣安在栖栖然親
扶犁負耒而後¶為善昔者仲尼鄙樊須孟軻闢許行良
為此耶丙申嵗客宣¶城縣聞旌徳宰王君伯善儒者也
而旌徳治問之其法嵗教¶民種桑若干株凡麻苧禾黍
牟麥之類所以蒔藝芟穫皆授¶之以方又圖畫所為錢
鎛耰耬耙&KR0008;諸雜用之器使民為之¶民初曰是固吾事
且吾世為之安用教他縣為宰者群揶揄¶之以為是殊
不切於事良守將賢部使知之不問問亦不以¶為能也
<pb:KR4d0431_WYG_007-27a>
如是三年伯善未去旌徳而旌徳之民利賴而誦歌¶之
葢伯善不獨教之以為農之方與器又能不擾而安全
之¶使民心馴而日化之也後六年余以薦得官信州伯
善再調¶來宰永豐豐信近邑余既知伯善賢益慕其治
加詳伯善之<md:KR4d0431_SBCK_007-17a>¶政孚於永豐又加速大抵不異居旌徳時
山齋翛然終日清¶坐不施一鞭不動一檄而民趨功聴
令惟謹嵗時屬耆老强¶壯問能從吾言試其具幸而能
則大喜出巵酒相勸奬即不¶能或怠惰不帥教輙顰蹙
<pb:KR4d0431_WYG_007-27b>
展轉引愧如不自容嗚呼真美哉¶而儒者之道所謂為
民父母能近懐而逺悦者有不當然乎¶於是伯善自永
豐槖其書曰農器圖譜農桑通訣示余閲之¶綱提目舉
華搴實聚顧舊農書有南北異宜而古今異制者¶此書
歴歴可以通貫因為序發其大指併附載所聞見以信¶
儒者之用世皆非空言令是書行而長民者一以伯善
為法¶雖人頌子産邑歌&KR0206;風可也¶
　　　禮部韻語序
<pb:KR4d0431_WYG_007-28a>
余少時請益鄉先生問記禮家言春誦何也曰誦詩也
曰誦<md:KR4d0431_SBCK_007-17b>¶詩何為也曰將以為樂也曰夏又絃何也曰古之
學官惟禮¶與樂其春夏皆樂其冬讀書亦將以為禮也
不特此也其學¶曰辟雍辟以明經雍以和樂其官有祭
酒司業酒者行禮之¶物而業樂板也余於時頗領悟顧
琴瑟亦不易為惟詩為近¶樂差可自力由是日為之榮
辱四十年人情世故何所不有¶而不至於放心動性而
出於繩檢之外者詩之力也來江東¶有鉛山虞世民取
<pb:KR4d0431_WYG_007-28b>
平生所見古書之涉於禮者叶為韻語欲¶使兒童婦女
流傳成誦熟於口耳浹於心體將見朝昏節朔¶之儀不
教而自行父師保母之訓無言而皆喻甚有功於人¶其
教固不淺淺而虞君之意亦云厚矣於是遂從之以成
書¶而附余所知之區區係諸其篇端云¶
　　　齊東野語序<md:KR4d0431_SBCK_007-18a>¶齊東野語者呉興周子自名其所編書也周子呉人而
名其¶書齊語何也周子其先本齊人也周子之客讀其
<pb:KR4d0431_WYG_007-29a>
書而疑之¶曰周子之辭謙耳非實也葢昔者學廢兵起
而天下談客悉¶聚于齊臨淄稷下之徒車雷鳴袂雲摩
學者翛然以談相宗¶雖孟子亦嘗為齊學者也然而能
非之今之所謂齊東之云¶者非實辭也故莊周目齊諧
為滑稽漢髙責齊虜以口舌如¶斯而已矣今夫周子之
書其言覈其事確其詢官名精乎其欲¶似郯子也其訂
輿圖審乎其欲似晉伯宗也其涉辭章禮樂¶贍乎其欲
似呉公子季札也他所稱舉旁引曲證如歸太山¶之巔
<pb:KR4d0431_WYG_007-29b>
而記封丘之壝也過矍相之圃而數射夫之序也凡若¶
是不苟然也而豈齊東之云哉故曰周子之謙耳非實
也周¶子曰我自實其為齊非也然客謂我非齊亦非也
我家曽大<md:KR4d0431_SBCK_007-18b>¶父中丞公實始自齊遷呉及今四世於呉為
客先公嘗言我¶雖居呉心未嘗一飯不在齊也豈其裔
孫而遂忘齊哉而又¶大父侍郎公踐&KR0402;六曹外大父參
預文莊章公出入兩制臺¶閣之舊章宫府之故事汎濫
淹貫童而受之白首未忘失今¶弗圖恐遂廢軼古人有
<pb:KR4d0431_WYG_007-30a>
言人窮則反本若我者今非窮乎苟¶反其本則當為齊
故吾編吾書而係之齊何不可乎客曰唯¶唯則次第其
辭以附於其書之末周子名密字公謹¶
　
　
　
　
　
<pb:KR4d0431_WYG_007-30b>
　
　
　
　
　
　
　
　剡源文集巻七

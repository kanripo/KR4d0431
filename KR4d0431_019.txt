# -*- mode: mandoku-view -*-
#+TITLE: 剡源文集
#+DATE: 2015-09-23 10:25:48
#+PROPERTY: LASTPB  <md:KR4d0431_SBCK_018-1a>
#+PROPERTY: JUAN 19

¶
<md:KR4d0431_SBCK_019-1a>¶
<pb:KR4d0431_WYG_019-1a>
欽定四庫全書
　剡源文集巻十九¶　　　　元　戴表元　撰¶
　　題¶
　　　題子昻摹龍眠飛騎習射圗¶
右趙子昻摹李龍眠飛騎習射圗一巻子昻故諸王孫
家無¶畫種其藝之至此盖天機所激一學便似非如他
人疲精竭¶力而能者也每畫成子昻亦自愛重張景亮
是其外甥人欲¶得之者多從景亮索覔故亮雖朝暮見
<pb:KR4d0431_WYG_019-1b>
畫而未嘗得留此巻¶初本龍眠元豐間試院所作子昻
摹時猶未渉世故學問之¶氣可掬開玩數四令人灑然¶
　　　題眀皇聴樂圗¶
右龍眠李伯時畫眀皇聴樂圗一巻樂壊乆矣至於新
聲異<md:KR4d0431_SBCK_019-1b>¶曲衒耀動蕩未有如此圗者宣和諸公憑陵富盛
祖述棃園¶霓裳遺製而為之伯時不得不任其責此圗
豈平生沉著得¶意趣耶¶
　　　題洪厓圗
<pb:KR4d0431_WYG_019-2a>
韓仲文示余畫一巻云洪厓圗洪厓之真若是與否余
不可¶知然觀其裹裝鮮華徒御輝赫乃如虞卿蔡澤之
容辭諸侯¶過相國而歸者豈若草衣木食泥飯水飲之
為安乎或曰神¶仙家何所不有彼不舟車而速不供具
而佚不館置而能不¶乏使而子欲以世俗耳目料之過
矣玩詠累日頗令人增煙¶霞棲遲之想¶
　　　題怪木踈篁¶
文湖州墨竹世所通識不聞其喜作它畫也州倅番陽
<pb:KR4d0431_WYG_019-2b>
吴侯<md:KR4d0431_SBCK_019-2a>¶熙載家世雅素乃能寳蔵怪木一紙湖州自是日
嘗併寫踈¶篁而熙載偶逸之矣薊邱李侯仲賔作竹来
自湖州筆力足¶以追配因請為補遺而合刋於奉化學
宫以與好事者共之¶異時風流潤澤衣被照映於是邦
文獻為有助云¶
　　　題石鼓考¶
石鼔至臨川王順伯之說盡矣其駁鄭漁仲以為非秦
篆然¶許叔重說文解字本出小篆順伯信石鼓非小篆
<pb:KR4d0431_WYG_019-3a>
而取以為¶據何也俟博古者更考之¶
　　　題蘇氏三帖¶
蜀學無工書者東坡以髙才餘事為之化其子弟彬彬
然皆¶有家法必有得於墨池筆塜之外今人胸中無十
巻書輙欲假¶借眩惑以為坡蹟多見其不知量也此巻
三手是其真作無<md:KR4d0431_SBCK_019-2b>¶疑子由真當為弟叔黨真當為子矣¶
　　　題李端叔帖¶
徃時文士嘗經歐蘇二公門下者談話皆有模楷其不
<pb:KR4d0431_WYG_019-3b>
然者¶雖立名字徃徃不能成家姑溪李端叔從蘇公晚
在秦晁張¶陳諸君後而受知不淺人品瀟洒才藻精贍
人尤珍其尺牘¶㡬有漢人蔵弃為榮之慕觀此二帖信
然¶
　　　題趙侍郎誥¶
趙侍郎書法在歐陽率更栁誠懸之間樓宣獻公所評
誰敢異¶者尤稱其在吏部時告身書名端重勁直以為
有體此誥乃¶侍郎自書以開國於髙宻者固是趙氏家
<pb:KR4d0431_WYG_019-4a>
寳余嘗見唐誥書¶徃徃多用花書草體不知於何時以
楷為體也侍郎書帖在¶其子孫甚多超揚縱恣如騫龍
踔鳯不可名狀與今學書家<md:KR4d0431_SBCK_019-3a>¶所言歐栁異其書名一節
出於偶爾觀者併詳之¶
　　　題渡江諸賢帖¶
渡江以来人品如李伯紀丞相固當第一張魏公李莊
簡固¶可相伯仲然皆流離困躓百折而忠純骨鯁之氣
濵死不衰¶吕元直附㑹其間優㳺取容比同時諸公盖
<pb:KR4d0431_WYG_019-4b>
差少遂意由今¶較之所就亦復㡬何哉山樓初寒繙閱
遺墨為之毛髪森䜿¶
　　　題方公刪定家蔵諸賢墨蹟¶
當秦檜専國時士大夫嗜進者蠅奔蚋集有自庶僚談
笑至¶政府權燄可知也然亦徃徃未乆而敗盖有自檜
予之自檜¶奪之所得富貴㡬何而名字汙人齒頬為千
古歎辱不少四¶海九州共知其意見不同者莫如張徳
逺趙元鎮胡邦衡張¶無垢汪聖錫數公由今觀之人品
<pb:KR4d0431_WYG_019-5a>
超檜㡬等而一時遇合俱<md:KR4d0431_SBCK_019-3b>¶不如檜人固不可以目睫淺
近斷也困齋方公耕道起弋陽¶布衣得一科即上書陳
宗社大計欲攻檜去之遂與前數公¶同黨官卒不顯終
於金陵通守此其升沉夀夭非縁忤檜所¶致命偶當爾
耳余来公鄉見公諸孫出諸賢徃還翰墨讀之¶不勝故
家喬木之感¶
　　　題王初寮家帖¶
古人徃還寒暄慶弔尺牘不作浮語魏晉以来法帖可
<pb:KR4d0431_WYG_019-5b>
考也¶北岳王氏蔵其家右丞檢正提刑三世遺墨典刑
文獻前輝¶後映良為故家竒寳然習俗相仍日非中原
之舊矣嘉叟為¶陸務觀所作漁隠堂詩清純醖藉讀之
令人心醉¶
　　　題晦翁書坤六二文言帖¶
晦翁先生平生未嘗留意筆札而筆法端嚴簡勁如天
球大<md:KR4d0431_SBCK_019-4a>¶璧不勞雕琢自然輝潤此帖舉坤卦文言敬義以
警發學者¶尤可寳也
<pb:KR4d0431_WYG_019-6a>
　　　題陳了翁合浦與弟帖¶
此書陳忠肅公崇寜間由黨謫㢘州編管時歸訣其弟
珩者¶也公見二蔡兇威叵測自分必死㢘州然偶不死
觀其隻身¶萬里流離顛沛死生怵廹之際於家人骨肉
事一語不及而¶獨不忍史官用王安石私家日録汙衊
正史既作此書外别¶有自撰墓誌文及追薦國忌䟽文
若干言備載辨誣論等嘱¶其弟宻蔵之以為不幸身沒
而他日蔡氏敗國論眀則萬一¶可以為吾之證而已無
<pb:KR4d0431_WYG_019-6b>
他想也嗚呼其志良可憐哉然當是¶時尤以日録詆誣
歸罪蔡卞而不及安石及来吾州作四眀¶尊堯集始眀
白痛斥王氏而悔合浦之支離回䕶以為非矣<md:KR4d0431_SBCK_019-4b>¶然則此
書於忠肅公固尤為未定之言也公自合浦崇寜二¶年
至宣和六年凡强健㡬二十寒暑始以病死蔡氏何嘗
能¶殺之而國史朱墨本是非竟不行王氏録者公之驗
也公死¶之眀年蔡氏大敗至今道其姓名如糞穢聞之
必唾而公殘¶箋廢墨脫於塵煤蠧䑕之餘者令人寳愛
<pb:KR4d0431_WYG_019-7a>
如此士大夫可以¶知所擇矣至於一時諸老淵源學問
之餘蔓延及於釋氏此¶盖喜其庶㡬於孟子所謂不動
心者學者不可専以為據也¶
　　　題翁舜咨所蔵文丞相梅堂扁¶
近時縉紳先生以梅堂名於世若東武趙侍郎粹中毘
陵蔣¶忠文公重珍其最著也建業翁氏亦有梅堂廬陵
丞相文公¶天祥宋瑞題其扁亦為人所歆重嗚呼江南
士大夫吾見其¶禄苟充宦苟達即崇園池飾館榭佳名
<pb:KR4d0431_WYG_019-7b>
美號以相標者十人<md:KR4d0431_SBCK_019-5a>¶而十百人而百也而鄉閭修飾之
夫欲自託於好事者一有¶營創輙從當時有聲勢者求
其翰墨以為光寵當其盛時大¶書深刻金碧輝絢輿臺
皁𨽻之徒嗟誇而歎詫然其為人卑¶汙齷齪雖復巧施
為髙布置盖已不勝俗態醜狀不過反為¶林泉草木之
辱有識者徃徃含笑棄唾而去然則人有所傳¶於世其
行止進退何可不先自重哉文公之書㸃墨今成千¶金
而翁氏數百年世家舜咨又堅苦好學擇粟而餐審泉
<pb:KR4d0431_WYG_019-8a>
而¶飲有貞儒碩士之風余也幸它日童稚成人門户清
立或輕¶舟道丹陽上三茅因尋建業以来舊逰而得登
舜咨所謂梅¶堂者羮蔬啜茗相與仰瞻文公之清風而
為舜咨詳論趙蔣¶諸賢之遺聞緒行固一快也¶
　　　題王希聖續漢春秋後<md:KR4d0431_SBCK_019-5b>¶始余考論古今統系於周漢絶續之交三國南北朝五
代離¶合之際未嘗不反覆疑之也乃至於今承學之士
皆能黜魏¶逺吴尊蜀而進之則以子朱子通鑑綱目之
<pb:KR4d0431_WYG_019-8b>
作有以補司馬¶公之未及焉然自朱說大眀學者遂謂
司馬本書為不能出¶此而訾之者何不諒其剏之之難
也盖司馬公之於系魏也¶既言之曰吾書起威烈訖後
周記事不得不属紀年紀年不¶得不承舊史故乃傳述
為文而使觀者自詳焉非立褒貶之¶法撥亂反正如春
秋然也朱子之綱目進於是矣又不過曰¶通鑑也目録
也舉要也補遺也詳簡之不中也記識之不强¶也縁本
書為之義例焉非斷斷然自名一書曰我行春秋之¶事
<pb:KR4d0431_WYG_019-9a>
也余讀其書而感之昔者夫子曰吾猶及史之闕文也
其¶於春秋固魯史䇿書而自孟氏以来皆謂夫子作春
秋盖當<md:KR4d0431_SBCK_019-6a>¶時夫子老矣雖作春秋可以無辭也通鑑之事
宏於魯史綱¶目之心儉於春秋而二公敬古尊賢謹重
忠恕藹乎有君子¶之道矣然而詳焉者以使擇嚴焉者
以使守生乎百世之下¶聞乎二公之說其為幸也不既
多乎王君希聖與余年相伯¶仲才敏十倍於余示教所
作續漢春秋若干言不特發陳夀¶之膏肓助鑿齒之墨
<pb:KR4d0431_WYG_019-9b>
守嚴辭正氣真司馬公之忠臣而視朱¶子又所謂於湯
有光者也病困勦瘵之中諷讀併日為之作¶興顧辱不
鄙見需序引歉縮再三莫知所發獨其鈍質有於¶通鑑
綱目之書惓惓不能遽釋者題梗槩於巻後而歸之雖¶
然余與希聖有朋友之義資多聞以蓄徳俟餘力以學
文方¶願相以勉焉¶
　　　題茅生刻字後<md:KR4d0431_SBCK_019-6b>¶古之書家無不能刻其謂之書刀後乃用以書丹入石
<pb:KR4d0431_WYG_019-10a>
則愈¶勞矣余嘗行金焦間見米南宫題詩厓壁間鋒勢
飛動遺老¶云皆其所自鑿今人名能書以刻字為耻殆
非通論¶
　　　題王理得山中觀史吟後¶
余嘗評太史公書近於夫子春秋之義以十數而學者
徒玩¶其辭拘者又引古異用攻之過苛雖不害於書之
傳而後来¶者耳目益以陋矣㑹稽王君理得當書散學
衰之季不棄其¶世守槖史記若干巻入南眀山中讀之
<pb:KR4d0431_WYG_019-10b>
自列傳以下篇為一¶詩顯有所規微有所表縁其多聞
而精識故人研字擿舉得¶其當非臨文創意為僥倖一
中之說者也君又早工詩妥律¶流麗足以笙鏞是書其
自太史公視春秋庶㡬騷人之於二¶南哉然余聞之作
史如法家詳文著義而使人自避論史如<md:KR4d0431_SBCK_019-7a>¶禮家辨駁衆
難而一歸於是二者之道可相起而不能相為¶也君尚
有以教余者乎¶
　　　題陳强甫樂府
<pb:KR4d0431_WYG_019-11a>
少時閱唐人樂府花間集等作其體去五七言律詩不
逺遇¶情愫不可直致輙畧加櫽括以通之故亦謂之曲
然而繁聲¶碎句一無有焉近世作者㡬類散語甚者竟
不可讀余為之¶憒憒乆矣山隂陳强甫示余無我辭一
編體用姜白石趣近¶陸渭南而編名適與其家去非公
無住詞相似是有以爽然¶於余心者哉¶
　　　題隂符經後¶
右隂符經相傳其書出於黄帝盖養生家為黄帝之學
<pb:KR4d0431_WYG_019-11b>
者之¶所作耳而言兵者亦咸稽焉古學散裂諸氏百家
如蝟毛而<md:KR4d0431_SBCK_019-7b>¶起然未嘗不託於古先聖人以行其說至言
黄帝尤怪妄不¶經更閱眀智訖未有深非之者要以資
於近用非所可廢而¶巳如此書舎曰非黄帝所作遯世
學道之士得而習之固不¶為無益也¶
　　　題趙子昻琴原律畧後¶
趙子昻好音凡古之言音者靡不知也知之靡不能為
也為¶之而示於人人習於今之音也駭而避之既又相
<pb:KR4d0431_WYG_019-12a>
聚非訕子¶昻子昻抱其器與書發憤以悲余始聞其然
亦以為子昻誠¶髙絶其成書似太銳且當虚心盡人之
言數千百年間争音¶樂異同甚於聚訟獨今人紛紛哉
乆而得其書琴原律略等¶讀之則知今人所為非子昻
者持今人而非之非持古人而¶非之也嗚呼豈不真可
憐哉子昻為音始於琴子昻之琴子<md:KR4d0431_SBCK_019-8a>¶昻已自見於書吾
舉今人琴以眀之今人學琴者推楊司農¶司農之琴不
用律以手指抑按絃間得其碎然者傳於白雲¶之曲曰
<pb:KR4d0431_WYG_019-12b>
此折竹聲也得其啞然者傳於夜烏之曲曰此投林¶聲
也諸為曲皆若是曲成而合其譜然後曰某主某絃為
某¶音為某音而琴成夫司農之琴纔近於莊生所言籟
聲而安¶得為樂音乎將司農不以樂予琴而用無律之
音乎將司農¶聖於伶倫后䕫律成於心而無所事器乎
嗚呼何必子昻雖¶余之愚豈不能非之然當司農時猶
自謂之新聲司農每一¶譜成而尸琴祭於寢曰吾安能
為是聲吾琴必有祖吾祭祖¶余嘗私議之是司農琴當
<pb:KR4d0431_WYG_019-13a>
司農自為祖而食之琴祖不食也¶爾来司農琴擅天下
投林折竹之聲兒童婦女聞而喻之則¶吲然而笑始也
兒童婦女習之乆也縉紳大夫之安於近者<md:KR4d0431_SBCK_019-8b>¶幸其聲之
託諸古之器也隨而習之嗚呼何必子昻雖余之¶愚豈
不能悲之然余雖知不當為司農琴竟亦不知當為何¶
琴雖知人之學之非而自無以語人今得子昻書始豁
然有¶以實於余心以子昻之於琴不誣也推之於他樂
知其皆可¶徵也顧子昻窮余知之又窮而人之好司農
<pb:KR4d0431_WYG_019-13b>
者方盛姑私其¶書而勸子昻自重以俟其定焉¶
　　　題王微仲孝弟類編後¶
人有常言窮則獨善其身達則兼善天下嗚呼君子之
處達也¶其道必有以及之而能兼善固也至於處窮而
欲私善其身¶豈不隘哉古先名賢不幸偃蹇顛沛無權
以達其志則退而¶政行於家俗成於鄉近尤能使同時
不善者有所愧逺尤能¶使千百世而下聞其風者有所
慕正如溪澗沼沚之浸雖狭<md:KR4d0431_SBCK_019-9a>¶於江湖而其勢皆足以潤
<pb:KR4d0431_WYG_019-14a>
物惟盗名無實之徒精神氣韻無¶所振激乃類於斷潢
眢井未渫而先竭耳余自屏居以来常¶以自勵亦以勵
同志至上饒得窮者一人曰王宏微仲以孝¶弟類編示
余余讀之有味於其言使好事者人傳一編置坐¶間朝
暮熟復而感發焉雖官府不立可也¶
　　　題太學登科題名後¶
余為咸淳諸生時楊鵬舉去太學乆矣然以鄉里前後
軰見¶余輙說太學不休口此其天資篤厚綢繆舊故豈
<pb:KR4d0431_WYG_019-14b>
如他人朝¶逰暮忘若逆旅相逢之為哉去仕各二十年
始以所編太學¶登科題名示余余為之重慨盖余家自
余以上數世皆在太¶學習聞父兄時議耻於不入學而
不耻於不仕故雖江浙近¶郡亦有逢舉不赴得恩不陳
以為髙者時三舎法嚴又不易<md:KR4d0431_SBCK_019-9b>¶出仕雖當仕之人俊才
髙等亦湏盤薄掩抑待年乆之而後¶解褐以陳同父劉
潜夫聲望卒不敢假借他途以出餘人從¶可知矣故當
是時宿儒老生既無利禄得䘮於心國有大事¶則不顧
<pb:KR4d0431_WYG_019-15a>
鈇鉞羣起是非之其理眀其言重徃徃令人悚息畏¶聴
退而歌吟庠序間有以自樂亦無不遇戚戚之歎自後
一¶相進一法改恩數益寛禄仕益易而太學不得如前
日之重¶矣今使鵬舉與余軰復為諸生相從顧不媿乎¶
　　　題唐師善談乘¶
徃時木石尤先生居吴中每朝膳畢四方之賔逰雲擁
其門¶先生幅巾野服出見客薄茶一啜坐中談說典章
儀註經術¶吏事以至巫醫筭奕之類無所不有日且中
<pb:KR4d0431_WYG_019-15b>
又茶一啜而散¶以為常郡子弟載筆札從屏後竊記其
所言雖未嘗執巻問<md:KR4d0431_SBCK_019-10a>¶學而人人談吐各有本末無白丁
之媿於時陳端眀居崇徳¶林直院劉南兵居莆亦然丁
巳嵗尤先生史禍發此事俱廢¶表元生愈晚又居窮鄉
白社然猶及識老先生十數公時時¶衣冠廣席必援引
前言徃行以助談柄故亦不至虚為年少¶一二十年来
無復此樂欲略聞嘉定端平前後成敗曲折噤¶口瞠目
有茫然之嘆每羣居燕聚舉閭巷牀第猥䙝近事則¶相
<pb:KR4d0431_WYG_019-16a>
與哄堂絶倒而已可勝言哉臨安儒者唐師善深潜而
駿¶發出其平生所著談乘十二巻者見示於塵埃覉旅
風雨呻¶吟之中讀之快哉尋常雜書多重複牴牾而此
編一一精確¶可以補亡决惑者甚衆固幸遲暮之猶有
所遇而恨師善亦¶有衣食憂旦暮且去而不得款曲相
成也於是為題其梗槩¶於巻末云<md:KR4d0431_SBCK_019-10b>¶　　　題沂州先賢考¶
世人所稱五福宜若皆聴命於天余考洪範之說夀富
<pb:KR4d0431_WYG_019-16b>
康寜¶考終命四者容或天可為之至於攸好徳則在人
而已於天¶無與也余自知讀書以来見古人名賢盛徳
君子為之歡欣¶慕恱及江湖道路邂逅交接聞一嘉言
善行亦願執鞭捧謁¶如恐相失此豈有所驅廹美誘而
然哉以逺者猶然若使鄉¶鄰里閈而有其人焉則慕之
當何如故古者鄉先生沒則祠¶於社而其乆也百世猶
紀其遺烈如汝南先賢襄陽耆舊傳¶之類皆足以起人
之敬思而風俗名教亦因之而增重且又¶人無窮達貴
<pb:KR4d0431_WYG_019-17a>
賤通得行之而法所不禁則何為而不為沂學¶舊有忠
賢堂刻鄉賢名字於石兵火燬滅矣海漕萬户王輔¶臣
名君佐創意蒐討續之增舊之數起自周太公望至唐
末<md:KR4d0431_SBCK_019-11a>¶巳得二百九十六人猶恨近世者有闕而文獻不可
問也來¶江南以謀於吾黨余嘉輔臣有功於風俗名教
又與吾所謂¶攸好徳者合既力賛而成之其古琅琊與
今沂州及沂水所¶沿名跡相聨甚廣故採取寜過於寛
惟夫雖居沂州而生無¶益於人死無傳於世者當稍釐
<pb:KR4d0431_WYG_019-17b>
汰之使有勸云¶
　　　題雪竇行紀後¶
四眀洞天之麓有三僧刹其隂為梨洲杖錫而其陽為
雪竇¶比二刹稍寛敞又近於人境逰覽之所易及然騷
人勝士有¶事於雪竇者間渉筆墨徃徃不過單章隻詠
以相酬答未有¶囊括本末而為一書者盖志書荒唐行
役匆遽其勢不容不¶爾雖余之居近逰數亦莫得而詳
也番陽吴熙載以故家名¶儒来為州判官奉公檄經過
<pb:KR4d0431_WYG_019-18a>
留不暇乆猶能採摭詢訪作雪<md:KR4d0431_SBCK_019-11b>¶竇行紀一巻事贍而辭
精趣䛕而理覈不但可以盡本山之¶故實而梨洲杖錫
儼然如在目前人之材力相去乃若是懸¶逺哉聞山中
僧多好事熙載宜布施此文使刻蔵本山以示¶能者¶
　　　題李太常試稿¶
江南多故家以余所見干戈以来有身為名人子孫問
其祖¶父行事而不能自言者矣至於衣冠科目聲華詞
藻相掩映¶數百年不墜若宣城李氏固不可多得也李
<pb:KR4d0431_WYG_019-18b>
氏自唐已著入¶宋太常公以太平興國五年登進士第
此巻即其試稿中更¶散軼六世孫宗正公能搜考訪獲
遂復為李氏物今又再世¶凡兩經兵火而其家裝潢如
新良可人哉太常公廷試時猶¶用詞賦未改對䇿士大
夫㢘恥自重無挟書假借無冐名請<md:KR4d0431_SBCK_019-12a>¶託人人各以所學
著見故動輙得士云¶
　　　題提學陳侯講義後¶
古之為儒惟其傳寫之不可已者乃有簡牘至於師生
<pb:KR4d0431_WYG_019-19a>
講學¶必口授耳受今之魯論載記問答漢儒之師說康
成之鄭志¶皆其物也後世既無専師為師者以故事不
敢廢則書成文¶累幅時節臨諸生髙坐讀之謂之講義
彼此漫不知何語因¶何能有所感發成就然嘗聞臨川
陸子静在鵞湖講君子小¶人義利章坐中聴者為之流
涕吾鄉袁廣微使江東講孝經¶數日官属有棄禄歸養
親者是雖故事而言之輕重又係乎¶其人哉提舉學事
永嘉陳侯示教平生講義若干篇純篤精¶實機無虚發
<pb:KR4d0431_WYG_019-19b>
盖其文獻問學淵源有自来矣¶
　　　題徐山長講義<md:KR4d0431_SBCK_019-12b>¶講之為言義兼師友主於反覆辨難以成其說余猶及
見浙¶閩諸老先生開講不用寫本直是據案口說後進
者質問於¶前隨機應答粲然可述講退各以所聞載之
方䇿而寫本出¶焉今之講師朔望抽方尺之紙書陳說
累百言忽然臨髙朗¶誦聴者漫不知何語以為故事不
可廢而已固不敢望有所¶激發開悟徐則髙為長於饒
<pb:KR4d0431_WYG_019-20a>
之雙溪見示此巻皆與諸生月¶講之作如天人性命綱
目該渉既廣而名物度數官守世次¶地理之類考據思
索俱不踈漏古稱教學相長詎不信然衰¶老廢放加之
以驅馳形神惘惘何由頻聞至言乎書此以識¶媿慕之
意¶
　　　題王教授清湘講義¶
古之經師與其門人弟子羣居有辨疑問難授者無强
聒之<md:KR4d0431_SBCK_019-13a>¶煩而聴之者易入非如今人書盈几之紙臨容丈
<pb:KR4d0431_WYG_019-20b>
之席無疑¶而游談不問而寢語者也然誠知其無益而
嵗時朔望庠校¶之間有不敢廢以為不爾則益無所事
而已鄉前軰全州教¶授王君守之由太學决科余生晚
不及識而其家子弟從逰¶甚厚因得見其在清湘時所
為諸生月講若干篇粹然君子¶之遺言乎既感慨繫之
以辭遂歸巻王氏俾寳蔵之更數十¶百年覽此又為古
矣¶
　　　題陳獻肅公邦彦遺事後
<pb:KR4d0431_WYG_019-21a>
昔孟軻氏稱能言距楊墨者以為聖人之徒夫聖人之
徒豈¶易易然而一言距楊墨即與焉推是以論人則紹
興之末乾¶道之前能言主張魏公排秦檜又不肯媚大
淵者可謂之君¶子之徒非邪然不媚曾覿其賢易决魏
公雖終始不道和而<md:KR4d0431_SBCK_019-13b>¶輕信累敗罔功又嘗沮忠良相李
綱使不得行其志是雖欲¶盡賢之而人豈盡信之乎曰
魏公輕信取敗誠有之最甚者¶富平之役及與李綱不
恱皆在少年輕銳時晚嵗識鑒精眀¶純誠勁氣不挫益
<pb:KR4d0431_WYG_019-21b>
加遂與伯紀傾懐相驩期有所濟而伯紀¶且死朝廷内
外更呼迭嘯無非秦檜餘黨四海所倚以枝梧¶三綱五
常者惟魏公巍然獨存而陳應求胡邦衡王龜齡若¶獻
肅陳公邦彦六七君子附之摧奸抑倖扶正培本一時
朝¶望山立焱起嗚呼壯哉大徳辛丑春余與獻肅四世
孫處乆¶同客錢塘出行狀志銘諡議及省牘名賢遺墨
之偶存於兵¶火餘者以見示瞻仰慨歎悽悒乆之¶
　剡源文集巻十九


<pb:KR4d0431_WYG_020-1a>
欽定四庫全書
　剡源文集卷

# -*- mode: mandoku-view -*-
#+TITLE: 剡源文集
#+DATE: 2015-09-23 10:25:47
#+PROPERTY: JUAN 1

<md:KR4d0431_SBCK_001-1a>¶戴表元　撰¶
　　記¶
　　　仁夀殿記(代阮侯/)¶
慶元路奉化縣學仁夀殿成縣尹丁濟以書諗於同知
總管¶府事阮麟翁曰願有所述麟翁曰嘗學詩而竊聞
詩之說曰¶天下之生未有無本者也萬物本乎天為之
子者本乎父母¶而民本乎君是三者仁之至也而有報
<pb:KR4d0431_WYG_001-1b>
物莫夀乎天天之夀¶不待物願之而夀也然而孰不願
之若人子之夀其父母則¶茍可以願者無不至矣此報
之道也昔者周之始興其詩有¶七月周之極盛其詩有
鳬鷖既醉周至於文武成康而仁其¶民至矣其民如天
如父母以懐之懐之不巳則詠歌之詠歌<md:KR4d0431_SBCK_001-1b>¶之不已則相
與持酒醪飲食具樂舞設祝嘏以夀之此人之¶情亦報
之道也然獨至於鹿鳴四牡皇皇者華棠棣伐木之¶燕
樂天保之歸美則疑若君私仁其臣臣私夀其君而民
<pb:KR4d0431_WYG_001-2a>
無¶所與乆而知之則鹿鳴諸詩之所燕樂者即周之親
賢中外¶諸臣所託命以仁其民者也天保之歸美則諸
臣采諸其民¶而獻之即其平時持酒醪飲食具樂舞設
祝嘏而欲以壽其¶君者也噫乎休哉洪惟¶皇元繼宋御
宇奄有諸夏櫜弓偃鉞而天下戢其威蠲征緩¶獄而天
下頌其平惟兹海邦逺在數千里外慈仁所加無間¶軒
陛故詔書每下斥鹵之氓巖穴之叟投緡植耒驩喜出
聽¶誠可謂千載一時太平混合之嘉㑹而麟翁及濟適
<pb:KR4d0431_WYG_001-2b>
於此時¶分受國邑何榮如之始麟翁佐治宣城濟實為
附属迨麟翁<md:KR4d0431_SBCK_001-2a>¶之來復相際接誠嘉其亷明肅給之材而
出之豈弟樂易¶庶㡬乎知古諸侯之職而無愧於諸侯
之所稱說今又因斯¶民休養之餘力不煩寸符尺箠而
斯宮鼎成以彰尊君報本¶之意麟翁安敢不發揚而褒
侈之乎若夫作為一代聲歌以¶追繼風雅使天子仁聲
令聞無疆無極則學館諸生必有美¶其事者麟翁願竊
有俟焉至元壬辰秋七月望
<pb:KR4d0431_WYG_001-3a>
　　　奉化州學興築記¶
古之齊民一名為儒則其人所以自待與官府所以待
之皆¶異至於學校雖有常居而發政出師養老習射獻
馘聴獄之¶類無不在焉然方其盛也有優禮以乞其一
言俗之既衰乃¶或欲毁之而杜其議政俗之益衰上下
始専守夫子遺言以¶為法故有廟以嚴鬼神而有學以
眀禮樂吾奉化猶為縣也<md:KR4d0431_SBCK_001-2b>¶廟學棟宇㡬為兵廢襄賁丁
公濟来為尹興之縣既升為州¶相距不十年而垣籓不
<pb:KR4d0431_WYG_001-3b>
修衛防曠空荆蕪被之蹊隧生焉某¶郡王公某来為守
悒然歎曰兹非吾職乎即與同寮議興之¶計其役賦板
㘽均丈仞章逢樂輸胥徒驩從不累旬百堵齊¶立於是
增繪象施蔽帷鼓箧之堂嵩呼之殿風雩之亭童衿¶之
舎缺完仆興罅補茅塞闖㳺有禁觀眺有節偃憇有適
瞻¶展有敬重扄穹屏修衢清浸于于相仍雲行星輝噫
乎美哉¶州之耆老遂相與燕樂而謀勒文以頌公之賢
著公之恵余¶自齠齔實嘗從父兄居游庠序間見魁儒
<pb:KR4d0431_WYG_001-4a>
鉅公無慮百數皆¶修衣冠隆閥閱嵗時燕毛序坐談古
今乆近文獻亦或雌黄¶當世人物孩穉軰立聽不倦歸
必充然有得以余之愚至今¶猶能縷縷記憶本末如昨
日也每課試縣大夫親命題第賞<md:KR4d0431_SBCK_001-3a>¶格慈愛教督如子弟
及以事相見酬答如客于時風淳氣厚¶上下情義周洽
與前所稱古俗殊為未逺顧孿然眉顔亦復¶蒼皓猶幸
及身為賢侯之氓狎見廟學之興而咏歌徳化之¶成良
可自慶因為摭實紀載如右而併綴所聞見一二以勵
<pb:KR4d0431_WYG_001-4b>
吾黨亦務謹重修飭以稱官府見厚之意云大徳五年
嵗在¶辛丑冬十一月望¶
　　　和靖書院記¶
越㑹稽五雲鄉之石帆里故侍講侍郎和靖先生尹肅
公之¶墓在焉肅公洛人以學行名節為程門髙弟間闗
載道而南¶盖晚年遂寓居越死又𦵏越越人慕而祠之
也宜元貞丙申¶冬部使者曹南完顔公貞按越有詣門
下而言曰越雖山州¶而多儒先故實属時興文郡國有
<pb:KR4d0431_WYG_001-5a>
名賢者許即祠建塾徽朱<md:KR4d0431_SBCK_001-3b>¶文公以蒞仕嚴戴處士王右
軍以隠居皆自教典有如肅公¶生依死蔵於越乃祠而
不塾非闕歟前使者河南狄公嘗草¶創籌度不果就惟
公圗公聞之興曰豈不在我即屬其事學¶官學官以聞
於提舉學事以諗於郡若宣慰使以上於省府¶報下如
請先是議易地於龍瑞宫之傍以為址黄冠師世業¶也
不便曹南公與郡侯鴻和爾通議躬徃相視而得今卜
北¶山寒南日鑄東樵風逕而西石帆石帆之隂即肅公
<pb:KR4d0431_WYG_001-5b>
之墓岡¶溪縈環墟聚綿宻越之名跡秦皇酒甕射的玉
笥陽眀洞天¶之屬一一在目咸曰蔚乎佳哉議既定里
士林發藻洎弟震¶以地之比近者欣然相成其在民産
猶有所礙則郡侯通議¶公捐俸金厚價買之而址始完
乃以大徳丁酉季春起工訖¶眀年戊戌仲秋日纔五百
有竒鋤荒起廢而成祭室講堂蔵<md:KR4d0431_SBCK_001-4a>¶修之廬庖湢之舎凡
為楹一百有六十祭器昔無所有而新¶冶銅陶土劚竹
木製之者為事九十四通塾之址及田土之¶𨽻於塾者
<pb:KR4d0431_WYG_001-6a>
為畆二伯其役之速而民不病其勞其費之鉅而¶士不
知所出塾成扁之曰和靖書院而相與伐石願記其始¶
末余惟天下之事雖有皆知其盡善者必人與時相值
而始¶能成古之人賢有道徳可師於鄉則死而祭於其
社在禮謂¶之樂祖又凡始立學必求其國之故而祭之
以為先聖先師¶國無其故然後不得已合於鄰肅公之
賢其在越也謂之當¶祭於社謂之當為儒祖茍立學而
求其故謂之當為國之先¶師此事之甚善者也然積之
<pb:KR4d0431_WYG_001-6b>
乆而無人為之有為之矣而不¶能成迨至於今始值曹
南公以材御史髙選持節而来實㢘¶勁知大體郡侯通
議公亦由閩部使者移守至郡寛眀有慈<md:KR4d0431_SBCK_001-4b>¶愛官師偕孚
材良勸趨於是郡之賢士大夫皆出而佐謀賛¶力而終
始經營辦治者郡學正王君庭槐是為北岳右丞公¶謀
孫皆非偶然之故也君子嘉其事之成而為越人喜也
曰¶是不可以無記是為記若夫肅公言行出處本末之
詳不特¶越人知之天下學者皆能言之此不著其年八
<pb:KR4d0431_WYG_001-7a>
月望日前進¶士剡源戴表元記¶
　　　美化書院記¶
美化書院以處之縉雲美化鄉得名舊矣當江南初創
時宗¶正寺主簿陳公大猷以名大夫太傅喬公行簡以
材宰相相¶與竭力鼔動絢飾穹碑鉅榜隆棟宏址美化
雖在縉雲窮山¶中一日而名字聞於天下膾炙於縉紳
韋布之口然書院立¶未百年兵燬及之悉化而為蒿莱
燼礫問其本末則已無有<md:KR4d0431_SBCK_001-5a>¶道之者元貞二年秋九月四
<pb:KR4d0431_WYG_001-7b>
眀陳君天益始披紱綬来為山¶長於是事属平定前蒞
是官者薄其地迂廪瘠徃徃託故不¶至禮殿六楹孤立
風雨中肖象弗建奠謁靡寄饔糧祭器若¶其他供養居
止之須種種匱乏君曰是欲誰諉耶即易瓦補¶塞修甓
窒漏設素王之容倡先賢祠屹門闕翼廟㢘秩豆籩¶諸
事既以略備乃率先置養士田十五畆繼而詢荒覈耗
經¶理而得田及諸儒所助通一頃六十四畆由是春秋
之祭費¶取焉朔望之膳具取焉師長職員之稍給取焉
<pb:KR4d0431_WYG_001-8a>
月有書季有¶考雍雍于于雲興谷應巖居之叟塗行之
子嗟呼歎詫以為¶不圗荒凉契濶矣而復有歌舞雩觀
矍相之圃之感也惟講¶書之堂以役重未就大徳元年
冬十二月㢘副使貝降公僉¶事完顔公臨其地嘉前事
之有緒而欲雄其成也以屬邑主<md:KR4d0431_SBCK_001-5b>¶淮安翟侯翟起望族
年方壯有材識尤致意學校事人勸趨¶之遂增臺門新
宫垣至眀年十月而堂竟成完顔實始大書¶美化書院
額亦書其堂曰美化堂於戯美化之於縉雲縉雲¶之於
<pb:KR4d0431_WYG_001-8b>
處視秦漢郡縣鄉遂之所𨽻属地不加大也處有學縉¶
雲有學美化復有書院視周人之序而庠庠而塾學不
加多¶也而君子論古常若有餘騐今常若不足要非皆
人事之咎¶勢或有所待焉周法取人用鄉舉里選秦漢
以兵以貲以吏¶至擇經術生猶多本齊魯法之益衰始
有科舉今此事且止¶士庶㡬返本趨實而令宰如翟侯
師儒如陳君適皆能效職¶於下知體要急名教如兩使
者能大宣其道於上將見人人¶閎散黨正不暇書家家
<pb:KR4d0431_WYG_001-9a>
毛伏儒林不勝傳禮俗匝於寰區王¶風盪乎無垠而美
化為之兆矣遂相率礱石聘文願著興作<md:KR4d0431_SBCK_001-6a>¶之始以貽永
久余不得辭因次第而為之記¶
　　　稼軒書院興造記¶
廣信為江閩二浙徃来之交異時中原賢士大夫南徙
多僑¶居焉濟南辛侯幼安居址闕地最勝洪内翰所為
記稼軒者¶也當其時廣信衣冠文獻之聚既名聞四方
而徽國朱文公¶諸賢實来稼軒相從游甚厚於是鵞湖
<pb:KR4d0431_WYG_001-9b>
東興象麓西起學者¶隠然視是邦為洙泗闕里矣然稼
軒之居未乆蕪廢辛氏亦¶不能有之辛巳嵗太守㑹稽
唐侯震因豪民之訟閱籍則其¶址為官地眀年乃議創
築精舎以居生徒纔成夫子燕居及¶道學儒先祠而唐
侯去其冬番陽李侯雷初至遂始竟堂寢¶齋㢘門臺諸
役成而扁其額曰廣信書院甲戍嵗春也書院¶成之二
十五年是為大徳二年戊戍官改廣信書院額還曰<md:KR4d0431_SBCK_001-6b>¶稼
軒而棟宇頹敝已甚又五年北譙朱侯霽至展謁見之
<pb:KR4d0431_WYG_001-10a>
作¶而曰兹復誰諉乎即屬山長新安趙君然眀極力經
理初書¶院之為廣信也計屋不啻二百楹浮瓦鋪綴不
支風雨及整¶頓完損迄成堅厦講廬齋房儲倉膳庖㑹
朋之序休客之次¶通眀之牖備禮之器於昔所有必補
凡今所無必具植都門¶繚周墻甃文逕余嘗以暇過趙
君岡巒廻環榆栁掩欝長湖¶寳帶横其前重關華表翼
其後心甚羡之問水堰曰是中可¶種萬頭魚今以蓄洩
水處也問松臺曰是稼軒遺跡舊植栢¶千株今增之成
<pb:KR4d0431_WYG_001-10b>
林也問桑圃官池曰是稼軒所耕釣今表而¶出之也問
湖上門曰是舊塗自西循湖南東来今始復也問¶新井
曰是舊鑿今得諸涯莽中修浚而汲之非新井也問地¶
廣袤若何曰是西北曠土皆稼軒故物為營卒所侵吾
請於<md:KR4d0431_SBCK_001-7a>¶官得復而萬户府又約束之使無擾也問土役多
寡財計贏¶縮若何曰吾力何以及之此頼郡侯捐俸倡
助而諸人相與¶成之也問餘役尚㡬何曰吾所欲就何
有極使不以滿去將¶専祠辛侯别置小學作一亭名倚
<pb:KR4d0431_WYG_001-11a>
晴以眺靈山諸峯一亭名¶魚樂以俯西池一亭名盪鷗
以復湖心之舊也嗟夫人嘗言¶有才不得位及有位何
嘗見其才顧其志何如耳一精舎之¶在廣信於事未係
輕重識者以是覘風化厚薄吏治賢否自¶唐李二侯去
又廢幾何年而僅遇今朱侯其間豈皆無位而¶不為乎
若趙君以一癯儒領空塾能成賢守意興重役其才¶志
彌不可及謹為摭實登載本末於石以勸来者¶
　　　銀峯義塾記
<pb:KR4d0431_WYG_001-11b>
銀峯義塾者饒徳興余文夫氏之所築也銀峯饒之勝
處余<md:KR4d0431_SBCK_001-7b>¶望族文夫雅士居望族得勝處不私以為逰觀憩
舎而蔵書¶闢館欲與同志好學者共之誠哉其可以謂
之義矣初文夫¶之先有以長者稱於鄉嘗求聚逺樓詩
於蘇學士文忠文忠¶褒贈之其後有朝散公又得趙丞
相忠定題其居之嵗寒溪¶累傳而至曾祖鄉貢公遂用
所學教其子遂昌尹以進士科¶為通儒名大夫是為思
齋先生思齋及㳺新安朱晦翁之門¶居家註感興詩及
<pb:KR4d0431_WYG_001-12a>
蔡氏三問解與夫性理諸書悉行於世思¶齋之子聚齋
公仍以進士業貢於鄉而值舉罷不得盡試文¶夫濡染
家教自其妙齡如龍馬駒未調而知歩如器車材不¶削
而成軌性復髙爽不動於勢利進取兢兢然惟恐墜思
齋¶基搆是懼而銀峰之塾興焉塾既興不逺重江複嶺
介友人¶槖底以謁文於余余惟文夫之興是役也有二
其一曰尊祖<md:KR4d0431_SBCK_001-8a>¶以知本其二曰廣教以美俗知本義也廣
教亦義也而余之¶所期於文夫則不止於是按塾之名
<pb:KR4d0431_WYG_001-12b>
起於禮記禮記曰古之¶教者家有塾黨有庠術有序國
有學四者疑皆有師教之而¶古者學無専官師無常員
竊意惟國學有司徒樂正宗伯之¶屬庠序則黨正遂大
夫等官自為之而塾者二十五家為閭¶而父老之不仕
者坐於門側之室為左右師以時督其子弟¶是之謂塾
徳興於饒為多士文夫歸而益以義致其老成而¶賢者
禮之於家休之以車輿几席導之以書䇿琴瑟興其少¶
壯而材者納之以介撰之祝習之以笙匏俎豆使徳聞
<pb:KR4d0431_WYG_001-13a>
流暢¶情文周該將有魁竒英博之士彈冠束帶輕身千
里外慕義¶而至而况銀峰蘇趙之風聲潤澤未逺於耳
目間乎余雖老¶落成之餘尚能為文夫賦之至大三年
嵗在庚戍孟夏哉生<md:KR4d0431_SBCK_001-8b>¶眀婺州路儒學教授剡源戴表元
記¶
　　　洛陽獨樂書堂記¶
司馬温文正公居洛陽以道徳文章功業為中原純儒
名臣¶當昇平之時享謙静之福所與逰如文潞公邵堯
<pb:KR4d0431_WYG_001-13b>
夫二程夫¶子蘇子瞻之徒又皆一時天下妙選而其獨
樂園者蕞然在¶諸豪貴間㡬不可比數人以公故亦屢
喜逰之竊計洛陽雖¶名區去之千百年欲復求時遇其
人似不可再得公沒未㡬¶何事果有不可言凡昔之王
侯將相華榱繡户文軒暢轂絃¶歌鍾鼓衣冠玉帛相與
動心盪目以為承衍之娱者舉一轉¶而為荒蓁茂草獨
其山川猶存不過寒螿野兔之徃来弔勞¶窮寂而已而
行人過客樵夫里老下及兒童婦女道及洛陽¶故實則
<pb:KR4d0431_WYG_001-14a>
誦司馬公之徳不衰夫一司馬公生而狀貌無以逾<md:KR4d0431_SBCK_001-9a>¶人
雖為相居位之日淺被服清苦無異窮書生不知何以
能¶得人之歎慕若是然耶大徳丙午嵗余遇衛君用於
信州幕¶府君用洛陽人問其故曰洛陽之事則既然矣
抑獨樂園亦¶不得為司馬物吾圖之百端幸而僅有之
顧吾家自髙曾大¶父以来世世知讀司馬公之書且知
慕公之為人今驅馳北¶南髪漸種種洛陽之俗猶為近
朴欲以其地為祠塾仍榜曰¶獨樂以存先賢之化又他
<pb:KR4d0431_WYG_001-14b>
日更有餘力則買田賦粟以供諸¶生之稍食庶里中後
生小子可以共學於戱兹非司馬公之¶遺風休澤所以
覃被其後人者乎士大夫患無志不患無位¶君用清勤
謹恪知體用敦雅實是真能學司馬公者後有道¶龍門
嵩少而来言獨樂之役將見堂廬告成深衣釋菜重席¶
養老使洛中之人長者興慈幼者知孝雍雍于于復還
盛時<md:KR4d0431_SBCK_001-9b>¶舊觀皆君用之賜也因書以為記¶
　　　溧水州中正堂記
<pb:KR4d0431_WYG_001-15a>
中山溧水之望也溧水自為縣時官治常面之以臨民
出政¶其氣勢清嚴秀重與人情相稱惬縣志以為賢宰
史侯彌鞏¶之所規搆有正堂琴堂蘭堂諸目相去八九
十年仍之以兵¶革棟宇毁廢縣亦升改為州乃稍别築
聴事退食之居而倥¶偬乆不能備大徳六年秋九月知
州汝南郭侯敬始樽浮費¶乘餘力創後堂四十楹然後
㑹寮有容休勞有次展逺有眺¶思深有憇且復置元幕
於賔營左挺公廪於吏舎右戒石之¶隙䕃之古槐門臺
<pb:KR4d0431_WYG_001-15b>
之表飛以麗譙至於秦淮一河油油洋洋¶與山趨迎絶
為州境佳處則新亭俯焉耄倪士庶来㳺来觀¶驚嗟歎
惜誇未嘗有侯因民之樂既率長佐舉酒樂之總衆<md:KR4d0431_SBCK_001-10a>¶役
之最題其堂曰中正堂曰吾為吾州求無慙吾中山且
不¶忘史侯舊名也噫今人居一官攬其土之美懼不饜
不懼不¶能稱作事未分寸務求掩前人而専之若郭侯
之顧名思義¶希賢勵志宛然有古君子風度非可以世
俗論史侯四眀人¶於余為鄉先生其家世父兄踵台輔
<pb:KR4d0431_WYG_001-16a>
能自立不附麗卒以學¶行政業著稱於時郭侯治溧水
㢘而知體慈而守法盖與史¶侯異代同道盍斵石為州
民紀之俾勿壊¶
　　　當塗户曹掾續題名記¶
士大夫居今時而能輕旦暮之憂以為千載之計可以
謂之¶難乎曰難也貢舉盛而人不崇世官一介之賤初
脫畎畆就¶禄州縣間視簿書期㑹非素習其志拘而力
窮雖有多能鮮¶有所作為持之僅三年幸不以罪斥輙
<pb:KR4d0431_WYG_001-16b>
相顧有滿色又暇責<md:KR4d0431_SBCK_001-10b>¶其餘哉惟户曹在諸掾中職最優
責最輕意欲最易於上通¶有才者居焉徃徃擅一府政
凡始調於吏部率願得之夫其若¶是宜可以行志而樂
於名髙之人乘其少事又置之若不屑¶然曰吾不過為
嵗月回翔而已嗟夫食焉而無愧事焉而求¶有成自古
聖賢猶難之今也不謂吾不堪其官反謂官不足¶充吾
才寜非欺乎上饒楊性叔敏愿而文方盛年已能崛然¶
取天子科第為當塗户曹之次益以餘力大治其學六
<pb:KR4d0431_WYG_001-17a>
年而¶後至官至則㢘聲飈馳讞議川決前後部使者郡
太守驚其¶能属委叢疊君晝坐議舎理案牘夜歸繙讀
書傳其說以為¶世之言儒者必擯吏習吏者必違儒將
融偏揉異以適於世用¶是既蛻去州縣之拘勞而復無
樂於名髙之累其擇術審而¶用心宏待已尊而期澤物
也急卓乎有可稱已垂去以故<md:KR4d0431_SBCK_001-11a>¶事當題名而舊石乆巳
溢顧瞻慨歎懼愈乆愈失其傳乃為¶續立石而遣使徵
記於余余聞物之乆莫如石先秦以来古¶文竒字載於
<pb:KR4d0431_WYG_001-17b>
石者必傳然徒以乆而不以賢古之賢而能傳¶傳而乆
者則不頼於石是故以石而傳人不若以人而傳石¶也
性叔既身勉之且推此以勵後之人使宦學於斯者皆
能¶内不慚於心外不慚於政上不慚於君下不慚於民
近不慚¶於朋友逺不慚於簡書雖微此石千載而下固
將聞其風而¶慕焉而况有以詔之乎性叔名應桂今石
盖自授君代者施¶君有政起書云¶
　　　奉川驛記
<pb:KR4d0431_WYG_001-18a>
浙江東行數百里將窮而為海也其州曰明州明州之
海益¶東而南行數十里江之支流亦窮而山興焉其為
縣曰奉化<md:KR4d0431_SBCK_001-11b>¶奉化苞山根江而掖海其形望於明州雖最
髙而土壤峭瘠¶津塗阻艱行者病之凡西人之捨水而
欲東與東人之辭陸¶而欲西至者皆失其便故濵浙之
塗通置船官騎廐而奉化¶無有余攷地誌奉化在秦漢
前盖介於百粤甌閩之交當先¶王統一盛時政役之所
不加王人使客之所罕至其館置䟽¶濶非意故略之勢
<pb:KR4d0431_WYG_001-18b>
有不可得而設也然近世事繁難槩於古¶前為縣者嘗
屢創驛随作随廢㑹有聘問發召期集之事節¶傳猝至
則寓諸民廬喧隘擾雜客主交愧焉今令襄賁丁侯¶濟
之来喟然歎曰是不可乆且每至而煩民吾何安焉廼
相¶土度材得廢址之在官者成屋之嘗規為驛者於民
㕓之東¶崇拓而增營之風雨蒿莱之場塵煤螢燐之區
忽焉而垣閤¶具軒寢立先是主簿李君大用實倡其畫
及是二丞王君澤<md:KR4d0431_SBCK_001-12a>¶白君龍志同議諧功用大集計屋之
<pb:KR4d0431_WYG_001-19a>
楹至於百有五十計功¶至於百八計日至於七十而官
與民俱不知其勞起事於季¶秋庚戍訖功於仲冬巳未
驛成因其故名名之曰奉川曰吾以¶存國俗名其堂曰
徳星曰吾以賔賢徳噫嘻美哉於是縣人¶樂侯之成嘉
侯之勤者相與過余而謀曰兹事子不可以無¶記余惟
侯之可紀者衆以余之為民於兹邑自侯下車見其¶當
兵燬之餘日夜與其同僚彌完缺敗振理頽廢昔之撤
墻¶夷竈而逋亡者今皆歸尋其廬有居處之樂而侯之
<pb:KR4d0431_WYG_001-19b>
所興築¶若廟學亭治賦鹺之局禜社之壇蔽獄之户諸
如此類何可¶枚數而專美一驛乎哉顧侯之通明㢘愛
無一役不矜乎民¶凡以圗乆安而除其數害有古循良
吏之風則吾父兄子弟¶宜不可冺滅不著夫紀當世賢
大夫之功行而推考其里俗<md:KR4d0431_SBCK_001-12b>¶山川風土之盛衰興廢此
儒者之職也余不敢辭遂以為記¶
　　　三江鹽塲興造記¶
古之君子先民之勞而後逸其躬故雖不急於崇繕修
<pb:KR4d0431_WYG_001-20a>
美居¶處至於政成力暇因人情而興公役賢者亦有取
焉越三江¶鹽場官舎嵗乆廢壊前任事者謾不屑意元
貞十年場之長¶官改陞司令爵在七品而大梁曹侯自
公府髙選實来為之¶鹽法繁壅户額等第不可均民無
完心侯至覈枵實酌强耗¶推籍土業髙下宜增而增宜
縮而縮不旬月逋流還歸盗販¶清息昔之焦熬憔悴晨
旰囂囂而莫之給者一鞭不施談笑¶辨集官吏坐曹而
相慶父老擁灶而交賀於是鋤荒剗汙鳩¶堅蒐良於聴
<pb:KR4d0431_WYG_001-20b>
事故址新宴逰憩息之室以人人計者三十有¶竒使客
有歸節將迎也僚史有聚恊官守也輸納有蔵謹賦<md:KR4d0431_SBCK_001-13a>¶計
也臨涖有容嚴發召也觀眺有娱宣憊勤也總室之大
有¶堂因舊而扁之曰清安嗟乎今人之材有悉其聰眀
敏决僅¶周於簿書箠楚而不暇乎他營若古之運甓者
亦有風神髙¶曠視吏事不足凂我而寄託於耳目心體
偃仰之樂若拄笏¶西山之為者此其道皆有所缺若侯
之精粗不遺清恪兼至¶進盡奉職之能退全養志之適
<pb:KR4d0431_WYG_001-21a>
後之不威而政足以成物勞¶之不私而仁足以芘後盖
非謭儒健吏所可窺識人繇三江¶来頗能談侯隆寒溽
暑躬造場亭家撫户諭餱糧不属至自¶備&KR0673;糜以濟其
饑乏秋賦足置公堂上坐飲賞賜之人人得¶其驩其虧
賦者拱手跪膝使之自悔余聞近民吏有父母之¶親師
保之教寜非是耶侯名實字秀實前歴江西行中書省¶
掾和州經歴皆有政績可紀通文學其材方鄉用於時
官且<md:KR4d0431_SBCK_001-13b>¶滿士民感咽填訴持其車不聴去而相率来請於
<pb:KR4d0431_WYG_001-21b>
前進士剡¶源戴表元願書其事於石以著永逺不忘侯
徳且勸後之為¶是官者遂不辭而為之記大徳三年嵗
在己亥春正月望日¶記¶
　　　臨池亭記¶
臨池亭者山隂右軍祠塾之别築也祠塾始自部使者
東平¶王公侯按郡乘所載蘭亭舊跡以全氏廬為之官
為置塾長¶聚生徒講學其中及是十年而東楚湯君垕
實来既大出義¶理之學教塾徒餘暇廵行邱壑周視垣
<pb:KR4d0431_WYG_001-22a>
宇慨焉有興弊飾陋¶之意廼先修右軍祠增繪象設龕
几凡所以展奉嚴事之具¶必與禮稱地廹山麓遇風雨
湍決則水流堂間為甃石渠以¶䟽其餘有好事者蓄石
本蘭亭序甚善幸見與因併刻諸詩<md:KR4d0431_SBCK_001-14a>¶暨傳文之類分置
兩壁塾事㡬略振矣惟墨池之在江南徃¶徃而有此正
永和修禊處反闕不具遂捐俸倡率諸生又亟¶謀於時
僚之賢而文者東平彭郎中榮祖若右軍之逺孫易¶簡
潤之等志諧力均爰相爰鑿於是就面勢之宜得池於
<pb:KR4d0431_WYG_001-22b>
塾¶西而翼之以兹亭亭成伐石請誌其事余惟古之名
人能以¶其所長行世不廢者未有不始於勤勞而成於
有以自重今¶右軍書擅天下學士大夫極力模楷之幸
且有得莫不脩然¶内暢以為清脩妙解雖連城之富三
公之貴有不與易而是¶邦之山川形勢前後名馳勢驅
計不知凡㡬何車轍馬跡獨¶右軍遺事令人追慕不巳
良必有激摩動盪於翰墨之外此¶臨池之所以為美也
湯君年方富尊賢好古能行其家學居¶職不以營升斗
<pb:KR4d0431_WYG_001-23a>
茍嵗月為事志於興文美俗又方謀增置田<md:KR4d0431_SBCK_001-14b>¶租以完教
養其事可書者未艾云大徳五年嵗在辛丑仲夏¶既望
戴表元謹記¶
　　　寒光亭記¶
寒光亭在溧陽州西五十里梁城湖上亭之下為寺曰
白龍¶嵗月湮漫不知興創之所由始宋元豐間重脩塔
記稱父老¶相傳已七百載則沿而至今可知其乆也東
閩浙西淮襄宦¶客逰人之所必至至必有歌詩咏歎以
<pb:KR4d0431_WYG_001-23b>
發寒光之美無虚覽¶者張安國趙南仲吴毅父雄詞健
墨最為人所推重而棟宇¶埀廢不足以相暎發州有進
士湯君以文辭為之徼施於江¶湖之徃来值一二名公
卿喜之亭得改立如此十年又廢大¶徳辛丑春進士君
之諸孫實来相㳺尋顧瞻徘徊則昔之華¶榱畫檻惟荒
榛存焉喟然曰兹亭之興吾祖固有力今安得<md:KR4d0431_SBCK_001-15a>¶隳其勤
傾貲庀工亭又加築既又捐田白龍以為修葺之助¶功
完事具寺僧乃為進士君置祠而来徵記於余人嘗言
<pb:KR4d0431_WYG_001-24a>
江¶南佳山川造物者靳畀於人而惟僧佛者可以得而
居之是¶盖不然人之獲如此意者孰加於王侯將相彼
其占形勝營¶園池斥臺榭徒欲樂於其身有餘丐及於
賔游僮伎僧佛之¶樂常願與人同之故人之從之材者
不吝於言仁者不吝於¶財無怪也此非惟有數而用心
之公私廣狭吾徒有愧焉者¶多矣豈止於係一亭之興
廢而已哉進士君諸孫曰徳裕曰¶佑孫寺僧曰祖慧余
剡源戴表元十年丙午季秋二十六日¶記
<pb:KR4d0431_WYG_001-24b>
　　　耿氏時思亭記¶
鄆耿子都之先墓在泰山東汶水上子都既出仕游四
方而<md:KR4d0431_SBCK_001-15b>¶心懸懸不能忘也一日以諗余曰吾家繇髙曾以
来怵於兵¶顧兆域雖存而榛蕪莽然樵芻徃来盖嘗與
宗黨謀築一亭¶以為展省之地而名曰時思子幸為我
記之何如余惟子都¶之不忘其親而思之於義既得而
於名既稱而其禮不可以¶不知也人子之於親茍欲盡
其情何有紀極先王每為之節¶使弱者可及而强者不
<pb:KR4d0431_WYG_001-25a>
能過如死之戚如狂如迷如逃亡無¶所歸比既葬而虞
而卒哭而祥而禫遂返服復寢而哀散矣¶至於葬也所
以掩蔵而安之而不敢脩不敢易且不敢凟而¶祭也然
此猶論其近親愈逺者祧愈嚴服愈降者諱愈略故¶無
見於目者無想於心先王懼其然於忌日也以為終身
之¶䘮而春秋時祀如見之於齋君子之不忘其親而思
之其慎¶諸此而幾矣抑余於子都有思其大者焉耿故
大宗而鄆齊<md:KR4d0431_SBCK_001-16a>¶魯儒府也耿自得姓以至子都凡㡬世世
<pb:KR4d0431_WYG_001-25b>
凡㡬兵兵而得完¶者㡬家家完而得衣冠登仕籍者㡬
人同枝而獨榮氣必有¶所鍾同源而獨清流必有所渫
子都於此時時而思之為人¶子則思孝為人臣則思忠
為人長則思慈他日功成名遂行¶髙爵尊懐章而歸故
鄉下車而入里門父兄子弟燕毛慶飲¶姻㳺隣舊牲牢
迎勞然後除道拜塜燎茨告恩虎羊蹲前冠¶劒立後使
士大夫徃来山東而道兹亭之下者瞻阡名而致¶肅讀
題表而太息將見儒林榮之鄉評稱之曰噫嘻耿氏門
<pb:KR4d0431_WYG_001-26a>
幸哉有後如此不亦美乎子都爽然而覺欣然而諭曰
吾雖¶初願不至於是是子之言不敢辭因書以為記¶
　　　喬木亭記¶
喬木亭在清河張君燕居之東張君望清河籍西秦其
先世<md:KR4d0431_SBCK_001-16b>¶忠烈王嘗以功開國於循而邸於杭子孫五世而
所居邸之¶坊至今稱清河焉余兒童逰杭見清河之張
方盛徃来軒從¶騶盖填擁嵗時㑹合鳴鐘鼉笙絲磬筑
相讌樂飛樓疊榭東¶西跨搆纍纍然無閒壤豈惟清河
<pb:KR4d0431_WYG_001-26b>
雖它貴族盖莫不然如此¶不數十年重来杭覩宫室衣
冠皆非舊物他族亦皆湮微播¶徙殆盡而惟清河之張
猶存余嘗登所謂喬木亭而喜之風¶煙蔽遮林樾清湊
美乎哉其可以庶幾古之故國喬木者乎¶主人對余而
歎曰嗟乎吾喬木乎是亭者㡬不為吾有吾幸¶而復得
之吾生於忠烈之家自吾之先未嘗無尺寸之禄當¶其
時出而逸逰入而恬居耳目之於靡曼妖冶心體之於
芬¶華安燕固未嘗知有喬木之樂也自吾食貧不免於
<pb:KR4d0431_WYG_001-27a>
寒暑饑¶渴之患吾之處世不待勌而休渉事不待困而
悔日夜謀所<md:KR4d0431_SBCK_001-17a>¶以居吾躬者百方欲復疇昔之髣髴不可
得時時無以寄吾¶足騁吾心則瞰好風景佳時取古聖
賢之遺言就喬木之傍¶而諷之其初不過物與意㑹乆
而覺其境之可以舒吾憂也¶為之徘徊為之偃息為之
流連不忍舎去故倦則倚喬木而¶憇悶則扣喬木而歌
沐則晞髪於喬木之風卧則曲肱於喬¶木之隂行止坐
卧起居動静無一事不與喬木相爾汝盖吾¶昔也無求
<pb:KR4d0431_WYG_001-27b>
於喬木而今者知喬木之不可一日與吾踈也吾¶是以
必復而有之余聞其言益驚喜昔人有欲存謝公宅者¶
云愛召公者愛其甘棠有文靖之徳而不能芘數畆之
宅李¶衛公愛平泉草木至自作記戒子孫夫勲名世禄
之家自不¶能保其存而使子孫存之子孫又不能存而
使他人存之今¶清河忠烈王諸孫乃自能以力學好修
存其先業至於皆仆<md:KR4d0431_SBCK_001-17b>¶而獨完㡬棄而復振不惟無愧於
後而反若有光於前真美¶乎哉於是張君止歎而作洗
<pb:KR4d0431_WYG_001-28a>
酌而謝曰非君吾亦不自知吾¶美之至此也盍書其詞
於吾亭以自勸且亦勸後之人¶
　　　紫芝亭記¶
集賢直學士趙君之隐居在徳清龍洞山之陽大徳庚
子嵗¶秋月紫芝生其㳺亭側山翁里老驩傳奔覩驚未
嘗有集賢¶君既喜而以名其亭而来諗於剡源戴表元
曰願有以誌之¶何如余惟天地山川雨露之所生草木
之華實一一皆有益¶於人惟芝之為物疑若世外無用
<pb:KR4d0431_WYG_001-28b>
之寳可以為祥瑞頌詠而¶不係於朝暮之所採擷寒暑
之所服襲又芝為種不一色亦¶異産徃陶隐君葛雅川
之徒皆嘗以載之圗籙登之藥餌然¶富貴而好者力求
有不能即獲獲之而疑者輙不敢服則名<md:KR4d0431_SBCK_001-18a>¶字徒存不過
以備異聞資廣記而已紫在其類中差可致服¶之可不
必疑其即之郁而柔蔵之忍而堅近於有徳君子故¶自
秦漢間隐逸如商山四老翁歌之以為髙唐士大夫如
元¶魯山字之以為賢而今集賢君名之以為瑞盖異世
<pb:KR4d0431_WYG_001-29a>
而同賞¶不相謀而相恊也雖然余於集賢君有所賛焉
集賢本承平¶故家以英才俊氣清識雅藝為世所不捨
入儀館閣出坐方¶岳五轉而来攝領東南之庠校天下
士被其欬唾者嘘為祥¶風飲其膏沐者潤為榮河顧何
所不可得乃方披棧枿發䝉¶翳求一丘一壑如將老焉
是當其方隱而不拒於出也迹未¶嘗不似商山翁既出
而不難於隱也道未嘗不若元魯山且¶其實不傷窳華
不病囂名生於無用而愛縁於不切人之役¶之勞固多
<pb:KR4d0431_WYG_001-29b>
而天下之逸之暇亦不少則夫是芝之生豈非亦<md:KR4d0431_SBCK_001-18b>¶如娛
其幽羇而慰其晚暮乎哉集賢嘗語余龍洞竒甚山逆¶
溪廻遡而上者二十里古之至人所居土為之不爌暴
物為¶之不疵癘竊意山之綿絡附麗靈根異蘖如是芝
者尚衆旦¶夕從君㳺取龍洞泉蕩滌腸胃塵垢然後庶
㡬一遇道家所¶稱胡麻石髓之類仍用餐芝法雜鍊之
遂成二老優游徃来¶永無饑渴聊以燕樂聊以引逸不
亦可乎其嵗冬十二月朔¶日記
<pb:KR4d0431_WYG_001-30a>
　
　
　
　
　
　
　
　
<pb:KR4d0431_WYG_001-30b>
　
　
　
　
　
　
　
　剡源文集巻一

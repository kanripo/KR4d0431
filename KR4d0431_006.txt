# -*- mode: mandoku-view -*-
#+TITLE: 剡源文集
#+DATE: 2015-09-23 10:25:47
#+PROPERTY: LASTPB  <md:KR4d0431_SBCK_002-1a>
#+PROPERTY: JUAN 6

<md:KR4d0431_SBCK_006-1a>¶　
　
　剡源文集巻五


<pb:KR4d0431_WYG_006-1a>
欽定四庫全書
　剡源文集巻六¶　　　　　元　戴表元　撰¶
　　記¶
　　　杭州祐聖觀記¶
祐聖觀在杭州城東隅宋淳熈三年丙申歲所創也越
再乙¶未當皇元之元貞元年今靈妙貞常崇教法師王
君夀衍被¶璽書之寵來領觀事始至睹營繕事劇即勤
勵自尅完缺飾¶廢不期月績望大孚乃從遺老搜問故
<pb:KR4d0431_WYG_006-1b>
實而記載之詳泯然¶無聞乃愕然而作曰噫兹寜非缺
歟葢觀之地舊有明逺樓¶者阜陵嘗讀書其間後移為
觀以崇奉祐聖香火為百姓祈¶福仍賜今額以道士仇
君安一主之然館廡徒具而資糧不¶充屬杭尹若漕以
時時經紀之而已又後夀成后許以遺命<md:KR4d0431_SBCK_006-1b>¶撥養田二十
餘頃之𨽻仁和臨平者歸觀慶元四年戊午觀¶始有産
籍既而端平元年甲午有栖霞何氏一區之山林淳¶祐
三年癸夘有錢塘界田原園麓二千餘畆俱以恩澤得
<pb:KR4d0431_WYG_006-2a>
之¶然後化者有歸而食用無乏嘉熈元年丁酉夏民廬
火觀遂¶延燬藉有司之力期歲復舊至元十七年庚辰
冬復燬惟門¶䑓及陸君宗補虚白齋存焉於是陸君竭
嚢槖躬畚鍤晝夜¶興緝大人長者聞聲胥應時則有若
平章政事㳺公副總管¶張公援助為多荆榛瓦礫中百
礎齊築工殫力疲而法師適¶來若素後繪若耕終畆凡
陸之規修廊崇殿叢房複宇罔弗¶周舉最後乃架方丈
之室丹青絡連簮裳逰棲薰脩有憇朝¶展有次嵗時朔
<pb:KR4d0431_WYG_006-2b>
望羣瞻軰趨琅璈之音檀沉之氛風行雨渟¶靈斿神槊
隂翳閃爍嵬嵬乎信藩都之勝觀仙真之珍宅也<md:KR4d0431_SBCK_006-2a>¶夫由
曩之創則重勞由今之繼則倍善誠盍亟圖之以傳信¶
勸逺爰相與斵石來請文余惟神道設教所從來乆矣
而是¶觀韜蔵俛仰扵百有餘年之間名字若存若亡主
者自仇君¶後且十七易及今始適遇其時而興又適得
其人而盛是殆¶非茍然者然古之至人常以道超世不
以世溷道跡其天㳺¶神運逍遥揮斥自當𣺌八荒為一
<pb:KR4d0431_WYG_006-3a>
室閱千紀如一息去留伸¶縮無不如意而暇計較于區
區名跡之短長乎惟至于有生¶之必有寄有寄之必欲
安且久雖甚曠逹誰能忘之此紀述¶之所以不可廢也
因不辭而為文俾刻之大徳五年辛丑夏¶六月既望剡
源戴表元記¶
　　　婺源羊鬪嶺施水庵記¶
徽之山由閩出其緜連東行千委萬折将舒而為婺源
也五<md:KR4d0431_SBCK_006-2b>¶嶺截焉氣雄形深脩峭阻阨而其塗為三呉百越
<pb:KR4d0431_WYG_006-3b>
商旅之所¶必經加以霾霧暑潦風雪之蒸薄䝉冒前無
停居後無行羣¶則螫蟲惡獸異物隐見駭惑不可睥睨
往來者胥以為病有¶上人洪君覺震當五嶺之中曰羊
鬪嶺者躬刋築之勞創精¶廬若干楹以休行人之艱憊
又烹汲茗飲以沃其渇煩既又¶懼功惠之不既為捐稼
田為畆者五圃地為歩者二千一百¶六十使學道者徒
守而居之扵是人之有役扵婺源者如無¶五嶺之險焉
余嘗見世儒非楊墨氏楊之持已堅墨之徇人¶廣而要
<pb:KR4d0431_WYG_006-4a>
其終俱不能以無弊若洪君之不憚疲其躬以濟物¶不
近於墨氏之道者耶而人何由非之葢當先王時斯民
之¶行者雖累千百驛山不逢虎兕水不憂蛟龍疑也有
鑄之以¶象迷也有指之以車阻也有逹之以節勞也有
止之以舍飢<md:KR4d0431_SBCK_006-3a>¶也有輸之以食使洪君生於其間雖欲行
墨之道如今之為¶其何所施乎然若是者世必有真儒
能為之顧諸君談何容¶易而洪君之事近在目睫不可
以不紀其始使來者姑有攷¶也五嶺扵婺源為著其外
<pb:KR4d0431_WYG_006-4b>
有囘嶺彌險前是洪君既嘗廬之¶因附書焉大徳五年
歲在辛丑八月既望¶
　　　重建瑞龍威徳寺記¶
信多名山山尤名者往往浮屠氏居之有居貴溪之瑞
龍山¶者曰威徳寺相傳天将雨即有雲氣䝉䝉然吐其
上旱歲有¶司為壇墠請輙應由是以瑞龍名山而寺額
取神靈潤澤之¶義如所稱寺葢為民而設非尋常崈土
木聚緇褐而已然郡¶志扵貴溪戴威徳寺縣志併載寺
<pb:KR4d0431_WYG_006-5a>
田五百五畆而皆不詳其¶所起惟僧家以為時馬祖禪
師實始開築寺乆且廢田歸豪<md:KR4d0431_SBCK_006-3b>¶家雩禜之跡亦少而瑞
龍為空山矣乃至正己丑歲今天寜¶主僧妙薫自鉛山
西林歸道途所經目悟心動㑹詔㫖許所¶在興葺廢寺
有侵疆匿産者詰其罪扵是夷荒發堅鳩良役¶能凡經
營六年門臺廊廡堂寝房帑洎諸荘嚴像飾之制靡¶不
完麗簦錫往來鐘魚朝昏儼然與承平梵宇無異此一
瑞¶龍山也以昔焉廢之之易而今焉復之之亟何居是
<pb:KR4d0431_WYG_006-5b>
不繫其¶人乎萬家之邑百里之城視一寺為大也居其
位而不治其¶事問之則曰吾志非不及此權不得獨為
也今夫妙薰師為¶之不因其素治之不當其任謀興于
邂逅功成於咄嗟劬躬¶悴心先施其勞而後食之及既
去來天寜則以授其徒之嘗¶同宣力者廣燈廣授廣猷
大臨崇弼等使次第補其處行蔵¶進退從容治辦豈不
聳然異于人哉師字少白閩儒家黄氏<md:KR4d0431_SBCK_006-4a>¶寺成之九年遂
來索文為記因為畧叙本末若證驗文牘傾¶助氏名它
<pb:KR4d0431_WYG_006-6a>
石具焉大徳七年歲在癸卯五月朔日記¶
　　　邢州秀野堂記¶
邢臺王成父自其先大夫築秀野之堂扵所居之里洎
成父¶長成而能仕以材選佐使江南乃及與余交而問
記扵余余¶嘉其意不得辭則本故實據古昔為成父講
之先王之時人¶無不農凡操表耜服稼穡者通謂之野
人人人皆農而何以¶治之扵農之中擇其秀者以齒於
學以録于鄉以升于朝其¶尤秀者為大夫為卿為公而
<pb:KR4d0431_WYG_006-6b>
通謂之君子孟子所謂非君子¶莫治野人非野人莫飬
君子此其别也漢始以秀才名科然¶亦不廢力田孝弟
諸目自是有公府辟召自是有九品中正¶其所取之人
載在史冊往往由草野得之非皆綸巾羽扇唾<md:KR4d0431_SBCK_006-4b>¶壺塵尾
以清流自命也科舉任子興然後一切鄙農不為余¶之
少時身預斯弊中原風俗則非江南可比三河尤為豪
傑¶義士窟宅想見王大夫名成行尊倦逰東歸有意於
斯堂而¶營之也神馳大行之飛雲目遡漳河之流泉下
<pb:KR4d0431_WYG_006-7a>
車舒徐廵按¶阡陌班荆從容問勞父老禽鳥往來花竹
左右一時功名經¶濟之懐收捲净盡平生交逰故舊聞
堂成而落之烹羊羔糁¶伏雌弹鋏擊筑醉舞起和而歌
嗚嗚於是公罔揚觶張老進¶祝舉過庭之異聞修飲鄉
之旅語雍雍乎于于乎其尚友温¶國徴名洛園而徜徉
於秀野也然乎豈不然乎成父之材之¶能仕余所聞而
知也抑成父有所受之而然而余之知猶未¶盡也士何
用專以材得名亦何用以能仕為材成父顧斯堂¶之名
<pb:KR4d0431_WYG_006-7b>
而常自省焉<md:KR4d0431_SBCK_006-5a>¶　　　徐氏報恩閣記¶
人道之至親無踰扵父由父之親而類之凡父之同父
皆父¶也皆父則皆親然先王制禮獨許為父廟而諸父
不廟者尊¶各有所專也皆親以順其情獨尊以嚴其義
而禮始行又當¶其時生閭里死族葬服盡者舉同㸑之
緦屬逺者預四宗之¶祭想見世家族聚雖百代可以不
散而况羣從尚近之親乎¶後世宗法既壊人無貴賤以
<pb:KR4d0431_WYG_006-8a>
析居異産為俗以第五倫之賢¶而愛衰于兄子謝太傅
之義而哀廢于期功他何望哉弋陽¶徐君覺民嘗為予
道其伯父思齋公之事徐氏初以儒儉起¶家迨覺民之
生十一年而䘮其所天思齋公撫之猶子也為之¶督業
為之聘師為之典衣鬻田以供其費比長為之通名于¶
鄉先生謝禮部張教授之門以盡其藝藝成而科舉廢
公亦<md:KR4d0431_SBCK_006-5b>¶與世辭矣扵是覺民兄弟既葬公于里之杉木原
有司上其¶名而官之遂教授信州再轉尤溪遂昌主簿
<pb:KR4d0431_WYG_006-8b>
而家且日肥覺¶民曰吾微伯父之賜不至是圖所以寄
其慕思者杉木原之¶旁不半里有寺名中山乃扵寺東
偏剏飛閣三間嚴像設潔¶龕几崈鼓鐘割上肥田十畆
以予僧俾諱日以其禮祠之而¶聼徐氏子孫㑹祭閣成
扁曰報恩夫此何足言報抑聊以志¶不忘焉耳如是既
定覺民不自安以問于余余曰此雖非先¶王之禮而猶
先王之意也不然儒家者力既不能置宗法又¶不許備
廟人人各親其禰世世愈逺其祖而覺民之一再傳¶不
<pb:KR4d0431_WYG_006-9a>
復知有思齋公矣覺民其忍乎君子于此不惟當姑許
之¶又當奨成之使為尊者知恤其卑之有報為子姓者
知不遺¶其旁親之為美扵以扶人倫勸世俗宜非小補
閣扁某公參<md:KR4d0431_SBCK_006-6a>¶預所書其割田件目剏閣月日載在租籍
此記者宜不著¶
　　　此樂堂記¶
弋陽徐覺民為尤溪主簿時太夫人年適七十覺民歸
而率¶其子弟諸孫奉觴為夀懽如也顧舊堂頗廹隘明
<pb:KR4d0431_WYG_006-9b>
年因其後¶隅闢而新之為人五為楹十二魁深廓方有
翼有容遂取白¶樂天對酒詩中語名其額曰此樂堂而
屬余為之記余惟天¶下之樂出于力營勢致者莫不皆
有淺深豐約之不齊而惟¶奉親之樂得于中心之誠然
不以貴加不以窶損迨乎情真¶事惬適無抵牾則單門
素士之飬或有王公卿相之所不及¶樂天名位固不為
甚髙其清才至性發于懽暢形于歌詩鏗¶鏘膾炙轟人
齒頰覺民有羡于此而取焉無所不可抑區區¶之論以
<pb:KR4d0431_WYG_006-10a>
為覺民似不必甚羡于樂天今樂天在固将求為覺<md:KR4d0431_SBCK_006-6b>¶民
而不可得也何以言之樂天奉母時家貧俸薄嘗從禁
林¶乞兼京兆戸曹叅軍以便養凄凉酸楚聞者憐之後
來禄食¶稍充居饒園池樂備絲竹則其樂日與賔㳺僮
伎共之而不¶及親矣新井之篇為母受惡一斥司馬再
遷分司逃讒畏譏¶浮沉終身兼之門清祚薄子息稀絶
晩節寂寞自同枯禪而¶何樂之言乎今吾覺民官雖淺
足以行志居雖僻足以全真¶進無簡書之憂退有山林
<pb:KR4d0431_WYG_006-10b>
之安而太夫人自其盛年秉節勵¶操勤勞之獲積成豐
餘貞烈之苦舒為康怡歲時晨昏問安¶展慶綵衣盈前
含飴擁後意動而甘㫖具頥指而供帳給計¶人生居處
承順之恱一一無所虧缺豈惟樂天愧之将世之¶凡為
人子者舉願為覺民此樂而不可得也古者朋友比兄¶
弟之義将登堂拜母覺民於余不可辭乃次第所欲陳
之云<md:KR4d0431_SBCK_006-7a>¶云以先之而因以為記大徳八年四月既望¶
　　　氷雪相㸔之居記
<pb:KR4d0431_WYG_006-11a>
呉成李法師之居在京師崇真宫客有疑于氷雪相㸔
云者¶以問之其人臆之曰法師厭紛囂羞溷濁姑有取
扵天地間¶清物以為洗心盪目之玩焉耳何疑乎其人
之羣有學道者¶聞其人之說呀然而笑曰噫是以世議
相短長可也烏足以¶盡逹人之云云哉且子以為氷雪
者孰為之曰氣為之曰氣¶孰為之曰水為之曰水盈於
天地間為雲為雨為霜露之屬¶皆是也而得為氷雪而
可常常玩之乎曰氷雪之可玩者以¶其為水之變而愈
<pb:KR4d0431_WYG_006-11b>
清者也曰水變為氷雪而愈清不曰氷雪¶又變而為水
乎葢嘗静而思之氷雪者水之迹水者天地之¶迹天地
者太虚之迹太虚者氣之迹人以其迹與太虚之迹<md:KR4d0431_SBCK_006-7b>¶相
摩不啻百千萬塵之一息其偶然得氣之清而能以功
言¶行業著稱扵時而超異扵流軰者亦猶水之偶變而
為氷雪¶也名成志就得其憑依享之長年而有後者氷
雪之近於人¶而收蔵稍乆者也俯仰雖不愧于幽明而
憂讒畏譏名不能¶終全志不得盡遂者氷雪之難成而
<pb:KR4d0431_WYG_006-12a>
須㬰幻滅者也全貞守¶素深潜不市以自善其道氷雪
之處扵空林䆳谷而無斧斤¶之戕風日之爍者也然是
數者皆不能不化雖不能不化而¶其為氷雪清氣長在
也抑其說何止于是吾逰於世而知夫¶人之可貪可慕
者無如權貨勢禄大之英雄豪傑之所必争¶而小之不
免為愚夫愚婦之所共惑當其疾趨而求重關而¶扃莫
不以為難致之珍不㧞之業而由吾觀之經扵吾前而¶
不留于吾目蕭蕭然氷雪之不若也故氷雪一也有化
<pb:KR4d0431_WYG_006-12b>
之于<md:KR4d0431_SBCK_006-8a>¶迹有化之于無迹有迹之化吾前之說也無迹之
化吾後之¶說也吾常見儒者不渉吾道家門戸以為恍
惚怪誕故其事¶難為言吾道家所居有瓊林珠玉之雕
飾夏暑不能使之暄¶冬寒不能使之凍窮其飛騰變幻
絶跡之觀希世之須何境¶不可遺何求不可獲而况區
區氷雪之玩欲有即有欲無即¶無乎而公等何以疑之
於是客與其人者駭嘆愧謝知世外¶之學果有所未盡
也托余述之而文之以為記
<pb:KR4d0431_WYG_006-13a>
　　　晩香堂記¶
番昜樵隐呉君作新堂于夀櫪山所居之西偏種菊其
間而¶名曰晩香其子法師與余逰以書屬為記葢當其
時公之年¶與夫人之夀皆七十法師自禁林得請歸奉
觴稱慶朝廷之¶近臣江湖之名儒凡能文詞墨翰者俱
有餞贈以相褒美誇<md:KR4d0431_SBCK_006-8b>¶嘆華編魏榜照耀山谷文軒貴驛
震動行路以人情論之意¶亦可以娯遲暮暢憂欎而不
愧于其名矣法師曰不然吾家¶居櫪山㡬餘二百年自
<pb:KR4d0431_WYG_006-13b>
樵隐公以上世有厚徳不戚戚以居¶不汲汲以趨方番
昜盛時朝朱暮紫東印西組人無寜蹤而¶樵隐公處之
恬然及今詮改舉罷驅馳之事盡息而吾樵隐¶公恬然
猶前日也顧作一區之宅以避寒暑燥濕前有清泉¶盤
石之觀後有脩篁茂樾之美行豆觴業誦絃于其中已
不¶啻足必扵耳目欲有所増益将世情何物不可願而
獨取夫¶菊殆微懐淡泊偶自相合耳而何他說之云乎
嗟夫物之無¶情不如人之有欲自垂髫以至皓首余見
<pb:KR4d0431_WYG_006-14a>
富貴家多矣名園¶甲第遷竒花構怪植千金之資萬夫
之力聘致惟恐不亟装¶飾惟恐不侈歌鐘未休老憊且
至幸乃有賢子孫扶持之僅<md:KR4d0431_SBCK_006-9a>¶僅猶可自保此不待逺取
而知也而呉氏隐徳盤薄停蓄至¶于二百年之乆可謂
晩甚猶徐行亷取如是天豈不愈念之¶而士大夫聞晩
香之風亦可爽然動心哉是為記大徳八年¶秋九月四
日¶
　　　先天觀記
<pb:KR4d0431_WYG_006-14b>
信之龍虎山以僊著學僊者附之而居枝牽葉聮不可
勝數¶也曽貫翁作先天觀扵其山之南役最後地最僻
境最勝其¶初也人皆疑之終也人皆竒之貫翁曰噫嘻
吾何意于是乎¶哉葢吾生而畸孤年未衰而倦逰交雖
多而寡諧以為既不¶願有求於世徒得數弓之宅一夫
之田奉吾師香火而休焉¶已不翅足顧便近地不可得
㑹有以山麓售喜而質之則樵¶者捫岩而蘇耕者焚林
而畬其艱且勞如是而何以為居然<md:KR4d0431_SBCK_006-9b>¶不敢决焉捨去為
<pb:KR4d0431_WYG_006-15a>
之盡力攀陟一睨忽然而堂皇開突然而¶輔衛立問其
名若仙人岡塵山臺山天應山之屬平時想像¶扵煙嵐
𣺌没間者一一近在目睫心不能無動遂乃銖累寸¶葺
自經始于庚寅明年辛夘精廬成又明年壬辰中堂成
越¶十有三年甲辰祖殿庫廡門臺諸室俱成澗徑自水
口甃至¶觀前可三里水縈縈四時不絶流遡鶴飛臺下
少東第一橋¶曰雙清其南曰月泉益東第二橋有成石
如船俯瞷澗中曰¶雲闕而遡少南第三橋曰桃花流水
<pb:KR4d0431_WYG_006-15b>
益南又橋(缺/)　北折滙¶一巨池曰長生先天觀門臨焉
過門益北(缺/)　　　　粟中¶又折益西曰自然亭自然
之西南曰深處(缺/)　深處陡上巍¶屛矗張正與僊人岡
塵山相客主曰雷壇俯壇而西南曰雲¶菴曰逍遥眺琵
琶峰可企而摘也復南俯一圓池曰魚我魚<md:KR4d0431_SBCK_006-10a>¶我之頃曰
天風雲外其東下曰𤣥圃益下横二泉&KR0008;而瓠腹¶者一
瓢餘流為丹出二泉右可以第四橋左可以長生池也¶
諸名或亭或不亭或扁或虚大略使人逰其中如循環
<pb:KR4d0431_WYG_006-16a>
無端¶觀傍田可稼者余百畆田上山破荒發堅悉種花
竹雜果木¶今皆滃然成茂林此吾居山之顛末次第誠
不料得至扵此¶而人何以疑之復何以竒之乎吾始聞
貫翁賢願親之及承¶其言儉而慈静而貞信乎其有道
髙君子也古之為僊者不¶擇地今所稱琳館往往為人
指目者其先固皆荒岩絶谷不¶通車轍馬迹之處意有
神物秘惜待其人而居之如貫翁之¶於先天寜非是耶
寜非是耶請以是為記大徳八年九月日¶朔旦
<pb:KR4d0431_WYG_006-16b>
　　　虚室記<md:KR4d0431_SBCK_006-10b>¶人情之至不能忘者莫如身因有身也而不能忘其居
因有¶居也而耳目口體百物之須舉不能忘焉因有耳
目口體百¶物之須也而貧賤者思足其欲富貴者思固
其獲貧賤者思¶足其欲富貴者思固其獲而世無閒民
矣臨川危公逺法師¶與余相遇扵玉溪之上曰若我則
庶㡬免扵斯夫余聞其言¶固心異之閱一年而以書來
請記其所居之虚室嗟乎公逺¶乎子之室其既真能盡
<pb:KR4d0431_WYG_006-17a>
虚之耶抑方将有諸而遂以漸虚之¶乎人之一身寄於
茫茫行於㝠㝠得有其室實難有室而能¶虚之尤難有
而能虚虚而不失其有尤加難焉公逺生于世¶家左𤣥
右史前道後術少無科舉利禄之賊長無妻孥産室¶之
錮所謂耳目口體百物之須仰於世者甚簡使之富貴
可¶以知其不遷使之貧賤可以知其不&KR0502;而又出門盡
見天下<md:KR4d0431_SBCK_006-11a>¶之名山大川登堂則縱交四方之公卿豪傑凡
老師宿儒經¶生學士白頭羡慕而不得如意者不勞經
<pb:KR4d0431_WYG_006-17b>
營悉萃几席餐芳¶襲腴搴竒攬秀天爵之華内美之珍
無物不具公逺方守之¶以謙取之以亷薄積而厚貸多
耰而少穫其為室也可謂之¶有而能虚虚而能不失其
有者非耶雖然公逺為老子學者¶也虚室之言出于荘
周荘亦師老子而老子之虚與荘周異¶老子之虚虚其
徳其言也憂世以為慈同物以為和譬之與¶天地八荒
萬象為一室者也荘周之虚併其言而虚之乆則¶将使
人傲世逃物而自居其福譬之欲以天地八荒萬象為
<pb:KR4d0431_WYG_006-18a>
己之私室者也公逺其審擇于斯二者而居焉大徳八
年孟¶冬既望<md:KR4d0431_SBCK_006-11b>¶　
　
　
　
　
　
<pb:KR4d0431_WYG_006-18b>
　
　
　
　
　
　
　
　剡源文集巻六

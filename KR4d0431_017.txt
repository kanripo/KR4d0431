# -*- mode: mandoku-view; -*-
#+TITLE: 剡源戴先生文集
#+DATE: 2015-09-11 15:28:31.507618
#+PROPERTY: ID KR4d0431
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB04n0163-017剡源戴先生文集-卷第十七.
<pb:KR4d0431_SBCK_017-1a>¶
剡源戴先生文集卷之十七¶
　　　　　　　　　　　　　四明戴表元帥初¶
　墓表　墓碣¶
　　宋氏墓表¶
東昌莘宋氏有爲信州推官者嚬蹙而謂其僚剡源戴表元¶
曰吾宗之先鄆人也鄆今爲東平府吾宗之居東平陽穀十¶
八都獅子堂其西北曰石佛堂者葬域在焉金之季年兵燬¶
漂揺士大夫家莫能知有譜牒世次而宋氏之可聞者㫁自¶
吾祖嘗爲軍千戸千戸府君娶東昌莘&KR0078;氏生吾父府君後¶
娶莘孫氏因居莘爲莘人初千戸府君昆弟五人同時死其¶
四惟號五公者在五子傳一子承陽穀之業千戸府君亦死¶
葬陽榖死三月而吾父始生&KR0078;夫人抱遺&KR0012;居陽榖兩年㑹¶
<pb:KR4d0431_SBCK_017-1b>¶
難作徙莘&KR0078;之父母憐吾家單子又不可托數數欲奪志改¶
適吾祖母誓死守節者十四年乃以病死莘而歸葬陽榖吾¶
父府君生長莘性温恭悃慤無機穽莘人至今稱其行生庚¶
辰四月八日死戊午四月二日年三十九死之歲吾母孫夫¶
人年&KR0138;三十六襲姑之化却鉛澤服素縞以嚴儉持家終其¶
身雖比隣無故少游接而鄕閭姻族歲時慶弔無&KR0419;禮吾頼¶
教育徼倖成立至元十六年以尚用監史值進俘寳隨監長¶
忻都廷見䝉賜白金爐合等器五十兩吾母見之喜曰此汝¶
家先世遺慶汝何以及此宣自愛十七年勞調充征東行中¶
書省掾尋改充江淮行中書省&KR0122;二十五年調承事郎鎮江¶
金壇尹滿再調徽祁門尹吾母皆及就祿養凡蒞官行事朝¶
夜警督備至馭下慈臧&KR0023;有過譴逐必痛責子婦使復還中¶
<pb:KR4d0431_SBCK_017-2a>¶
外母敢犯教年七十四死祁門生癸未七月三日死大徳丙¶
申十一月十七日臨訣呼諸子前曰我起艱寠至今日死不¶
恨惟爾祖墓在陽榖爾父遺體&KR0009;葬莘城北恐散逺不得展¶
省以爲念汝等豈能詶吾言乎言訖而瞑祁門歸吾不孝不¶
&KR0023;凾遵吾母言姑藁殯吾母揚州以俟後歸今信府秩且復¶
滿年加髦衰如有不可待及扵大故&KR0005;何以見吾母地下旣¶
卜吉扵莘城西三里新張保&KR0005;用大徳某歲某月日陽穀遷¶
祖考千戸府君祖妣&KR0078;夫人之窆併奉莘地揚州考妣合葬¶
惟宋氏存亡&KR0071;絕實慿二妣婦節母範苟延烝嘗爲衣冠家¶
誠不忍遺&KR0018;先徳按士禮子孫追榮其親得植墓表刻石器¶
子宜爲文辭以慰吾志表元辭不獲命謹實録底裏鐫載琬¶
琰掲之壟上使人知夫世之爲善無不報而幽閨窮巷孀&KR0660;¶
<pb:KR4d0431_SBCK_017-2b>¶
寡弱服勞秉節扵&KR0256;&KR0256;之中者天必憐其貞苦榮之以賢子¶
孫使之康強壽頥而享食其效扵以旌孝思&KR0134;厚俗非曰褒¶
飾而巳推官父諱衡母孫氏諱妙貞推官名彧弟仲某早世¶
季彬推官之子萬里彬之子萬鈞萬美宦學盖方興未艾云¶
　　徐使君墓表¶
信上饒徐公卒扵員郎二千石旣葬其縣之石橋鄕南徐大¶
塘塢者三十七年而墓碑不立承學之士以爲公名蹟在史¶
冊行業在鄕閭誠不待是而&KR0139;著然愈逺亦恐墜逸無以異¶
&KR0026;瞻昭永久乃相與來諗于剡源戴表元頗有以紀之按徐¶
氏世緒逺出偃王居信者&KR0057;多&KR0139;人公諱子卿字竒仲少頴¶
悟目誦數千言族父忠公元杰毎曰是子必亢吾宗嘉熈丁¶
酉遂以詞賦魁鄕貢戊戌試禮部中進士科人爲公喜公曰¶
<pb:KR4d0431_SBCK_017-3a>¶
時方以此取士吾不得不爾耳授迪功郎隆昌南昌尉尉治¶
左有南州髙士塚荆蕪没人一日命薙去築思賢亭以見志¶
轉運使何君處久傾盖器重檄攝郡文學尋檄分司撫州小¶
事許專决州苦和糴斛面及田宅稅契錢爲民害立罷之再¶
檄瑞陽如在撫考滿未謁選㑹趙信父視師江上欲屈公而¶
淮西總領所辟監鳯臺酒庫因赴其聘而兼賛趙公幕府當¶
是時軍興事煩公年少入預籌畫出理鞭筭精采獵獵諸公¶
間用趙公荐特差充兩浙轉運使司準備差遣榮王府奪民¶
田公㫁歸民田王怒語侵使林使公改㫁公曰吾職可削筆¶
不可改也輦下供億重歲入不足以支撙節出納作漕計本¶
末一書示來者癸丑春以考舉及格改官授臨川民喜見顔¶
色問是吾分司公耶至則興學立黄勉齋先生祠清版曹宿¶
<pb:KR4d0431_SBCK_017-3b>¶
&KR0018;覈經界隱籍邑以大治有殺人委于隍者吏執王應亨奴¶
主七人鍜鍊誣服公白郡改鞠殺人者常平司都吏馮汝能¶
也事聞轉一官舊例試院未掲名許徤者疾足報捷以邀厚¶
犒乙卯秋舉禁卒與馬營争其利致閉郡守主兵官不能制¶
且亂公單車往諭咸聴命廣縣&KR0351;創蓮華漏建相業堂成皆¶
自爲記包樞宻聞其政謂人曰江西五十餘縣臨川第一丁¶
巳除尚書檢閱官書擬右司文字&KR0004;立朝感激欲言事輙劄¶
入乞建儲不報戊午出通判平江改嘉興守挾同&KR0129;爲執政¶
傲愎甚公極力規正不可則以監州不職自劾守爲歛戢悉¶
却俸外無名事例作一杯水亭暇日嘯咏其間愉如也除太¶
常寺丞就守嘉興命下丁母憂去家食不通貴人書疏婆娑¶
東山下自號東山翁文酒耕漁相娛數年以疾卒生壬申八¶
<pb:KR4d0431_SBCK_017-4a>¶
月四日卒甲子八月二十一日得年五十三曽祖功懋妣王¶
氏祖思聰妣陳氏父質通直郎兩浙轉運使司主管文字妣¶
張氏贈安人配華氏通直郎建寧嘉禾令君女性端淑儉恪¶
佐公居官無紛華意公盛年思退賛其决盡義嘉興歸相張¶
安人䘮盡禮公疾侍藥盡勞卒持制盡哀通直公在堂華¶
通直亦老迎致相驩養盡誠宗姻鄕黨急乏賙貸盡惠旣貴¶
不忘&KR0094;桑常夜績課兒誦書教盡方生壬午三月二十六日¶
卒至正壬辰十二月丁酉以遺命葬鄭塢距公墓八百舉武¶
而近子男三忠甫歷上饒南城建平三尉有能名次迪吉登¶
仕郞出爲外家後先卒次志甫以軍功補官垂換授州教授¶
卒女道韞適池州教授管茂孫男二拱辰徽州教授次宿老¶
女二曾孫男&KR0002;干女&KR0002;干公平生爲文有體裁自舉子時聲¶
<pb:KR4d0431_SBCK_017-4b>¶
撼塲屋及宦學東西師友益廣如袁廣微兄弟湯伯紀父子¶
徐景悅蔡仲節諸公俱以剛介廉静見交在淮西朞年増餉¶
額十一萬有竒奏减磨勘十一年耻自陳併他賞皆不敘吕¶
節使文徳舉親民却不受在兩浙吳謝二相賢公争致門下¶
兩辭之在右司當宁顧輔臣稱信有三徐可進用指公與忠¶
愍公之子直諒台守宗仁也丁大全貪其功誘公監察御史¶
且嘱以林參政弹文公曰臺官可爲當路私人乎即日告假¶
出關去里居服闋有荐于朝予江西一州不拜予歸班不拜¶
翁&KR0021;酒馮舍人皆同年在朝屢道賈平意意&KR0005;處之清要以¶
父年八十不可出力辭終父之世不過朝奉郎賜紫魚服嗚¶
呼科舉法敝久矣敝極則可廢然由隋唐以至近世所得名¶
卿材大夫不少其人必皆沉潜好氣節疏通知體要無有肯¶
<pb:KR4d0431_SBCK_017-5a>¶
遽然闒茸不振者而風骨稍高即成竒傑盖其獲之也不以¶
求而以知責之也不以役而以禮故人人得自持重而盡其¶
材余生晚雖不逮事公卽公之淵源&KR0208;向皆耳目所睹記賢¶
者不必以不仕爲髙仕矣天下共名爲奸邪者嫉之不可主¶
天下或名爲奸邪或名爲忠良者疑之不可主至扵天下共¶
名爲忠良可主而亦不苟就焉&KR0002;公之落落扵吳謝丁賈之¶
間所向偃蹇盤旋&KR0012;行直立此非可徒以科舉士論也昔者¶
延陵義死墓有旌題仲舒貧葬行路展禮庸敢&KR0060;附二賢■¶
例掲之壟端使百世之下想遺風談故事者猶有所考不亦¶
可乎¶
　　五山陳公墓表¶
嗚呼是爲信上饒五山陳先生之墓公之世本籍玉山後稍¶
<pb:KR4d0431_SBCK_017-5b>¶
徙上饒沙溪之旁有五山公晚居其間學者因尊稱之爲五¶
山先生焉方公少年上饒多名士大夫徐祭酒父子韓直院¶
兄弟諸賢爲領袖疊山謝氏城山林氏藍山張氏之徒爲羽¶
翼風采扇動東南而公生世家能以義氣招致衣冠俎豆不¶
徹扵門篇章箋翰日積其席乙卯秋尋用詩賦充鄕貢州人¶
謂一蹴且躡通衢雲遊矣春官失之恬不以介意益廣問學¶
築室聚書闢館聘客&KR0015;談歩趨皆有法度久之名成行孚鄕¶
隣有争則聽之决官府有急則&KR0029;之助盖古之善人君子布¶
衣韋帶而尊扵王公重扵專城者其道&KR0011;如此也丙午兵起¶
始避孔道入深谷苃舍相依者至數百家藥病飯飢全活甚¶
衆事定起領邑校掃燼地立講廬扵是大㑹民數郡博士以¶
儒籍爲憂託公扶之聞命不辭殚勞罄資凡留連省戸下踰¶
<pb:KR4d0431_SBCK_017-6a>¶
年迄脫同袍于編氓而歸㑹廣信闕長長廣信州&KR0005;部使者¶
聞其名方議薦擢而公竟還五山遂終身焉喜爲詩有古近¶
體并雜著&KR0002;干卷藏于家性篤直好義重然諾見人善稱誦¶
如巳岀及聞其惡一不掛口待交游能始終犯不較施不伐¶
由是無絲粟怨嫉扵人美&KR0161;眉&KR0132;年華皓意行郊㕓間識與¶
不識望之知爲吉徳諱堯龍字&KR0071;臣曽祖伯運祖徳寧父良¶
才世爲儒娶鄭&KR0071;張皆先公卒又&KR0071;施氏子男三公美舜懋¶
早世次舜淸婺州永康教授女二適徽州婺源學正祝廉次¶
適趙　皆鄭岀孫男六禹疇禹錫禹逺禹範禹謙可崇女二¶
曾孫男&KR0002;干女&KR0002;干年八十生壬午正月八日卒大徳五年¶
九月十日葬五山西十里&KR0031;峰以其年十二月庚寅公事親¶
以孝間居父䘮治葬極盡力至是&KR0031;峰亦自卜余之來後公¶
<pb:KR4d0431_SBCK_017-6b>¶
死&KR0138;一年每臨事接物興扳援不及之嘆嘗作詩哀傷之又¶
以事嘗至五山亦及拜&KR0031;峰阡婆娑松檜撫問泉石遺風猶¶
存顧安得復有斯人乎而其子孫多善文雅喜從余游爰采¶
家乘訂以鄕&KR0022;公言掲辭植表&KR0031;峰之下使後來爲者知&KR0134;¶
慕云¶
　　徐耕道遷葬碣¶
歲甲戌乙亥余客金陵四幕文武掾佐浮沉去來以千計徐¶
君耕道在數中余接之不及稔也爾後三十年來上饒扵君¶
爲鄕始獲知君之家世出處及誦君詞賦盖上饒之徐自衢¶
徙而居世黄塘諱元得字耕道曽祖賜迪功郎祖植禮部進¶
士父華甫自號橘隱翁世以儒素科級自重至君從兄忠愍¶
公遂爲壬辰進士第一人仕終扵大司成冬官二卿當忠愍¶
<pb:KR4d0431_SBCK_017-7a>¶
公時四方宦學之士無不願登其門君携超頴之質入則與¶
二季端友龍圖立大侍郞綢理書疏出則與趙茂實尚書徐¶
景說秘書軰商略義理及旣不得志場屋而遊則與揚州李¶
制置江州趙安撫之徒講畫籌策游倦而歸則與蜀郡楊叅¶
預天台葉集賢諸公攷問故實聲漸氣摩意喻色授不勞而¶
成良器江淮舊稱功名馳驟之地嘗奉檄築懷逺軍城&KR0024;進¶
勇副尉升授滁州散祗&KR0049;移淮隂文家峰巡檢淮隂尉進保¶
重慶轉進義副尉又剿廣益盗湘南轉進武校尉又五轉自¶
承信郎至忠翊皆身犯矢石得之非他書生用空言&KR0009;功幕¶
府之比然盤旋曲折亦不足盡其才而歲年老矣扵是歸傍¶
鄕井旣而避地于饒徳興之宗儒村宗儒有王氏故大家能¶
以禮館榖君學徒爲之填委㑹李制置弟宰祁門扵徳興鄰¶
<pb:KR4d0431_SBCK_017-7b>¶
邑也復招游祁門爲刋所爲詩詞曰横塘小草一筆二筆者¶
&KR0002;干篇君平生輕財有俸餽卽散以周人之急故晚而益貧¶
三年不得巳遂歸黄塘課子讀書督奴&KR0517;畦殊不爲前時意¶
度閒暇惟去宗族鄕黨相倡和命詩社曰明逺并主隣社香¶
林社友又爲刋小草六筆者&KR0002;干篇癸巳夏感疾至秋加劇¶
索&KR0083;作書别所嘗交往有此行遥指柯山云云數十字&KR0002;寓¶
升遊洞天之意書畢而逝十月某日也生庚辰十一月某日¶
年七十四葬之新卜在祖塋白土山側子男四長某次某皆¶
早世次某出爲衢官堂宗人後次直謙銘曰不局於趨亦不¶
失吾儒不急扵營亦不害吾生大袖長紳魁顙豪膺閟此佳¶
城¶
　　周府君碣¶
<pb:KR4d0431_SBCK_017-8a>¶
饒安仁周君諱文清字清之年六十四以至元辛&KR0407;二月十¶
六日卒乙未二月二十七日旣葬于附郭之譚山而石表未¶
立其&KR0012;懼無逺扵芻牧持武岡王&KR0049;之志來請銘按志君曽¶
祖諱某祖諱逺父諱志家世循良君早從鄕縉紳問學恬扵¶
進取而訓兒女一以孝悌忠信邑大夫推其賢尊爲耆宿常¶
禮貌之歲飢荒力&KR0134;賑恤人有&KR0242;䦧爲質决是否皆喻而止¶
安仁路當孔道每&KR0026;風問俗之使至納其雅言民受寛賜晚¶
歲益屏人事&KR0517;畦種&KR0188;以自樂號愛圃翁文士賦詩盈編君¶
不介意頗好西方之書繙誦&KR0394;譯&KR0002;有深得者迨婚嫁&KR0005;畢¶
遂感疾命家人衣周身棺周衣翛然而逝世之談儒者嘗詆¶
釋氏爲誕其弊也華言雅趨而少誠慤&KR0026;周君之扵出處死¶
生之際不近扵有恒者邪君生扵戊子六月二十四日先娶¶
<pb:KR4d0431_SBCK_017-8b>¶
李氏&KR0071;夏氏俱先卒子男三宗垕宗懋李出宗允夏出女一¶
嫁支以良孫男三女四銘曰吾聞適丘墓道不施哀而哀生¶
嗚呼兹岡吉人之藏其固其康¶
剡源戴先生文集卷之十七終¶

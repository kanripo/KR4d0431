# -*- mode: mandoku-view; -*-
#+TITLE: 剡源戴先生文集
#+DATE: 2015-09-11 15:28:31.322489
#+PROPERTY: ID KR4d0431
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB04n0163-013剡源戴先生文集-卷第十三.
<pb:KR4d0431_SBCK_013-1a>¶
剡源戴先生文集卷之十三¶
　　　　　　　　　　　　　　四明戴表元帥初¶
　序¶
　　送屠存博之婺州教序¶
古之君子可以仕乎曰可以仕而可以不仕者也今之君子¶
不可以仕乎曰不可以仕而不可以不仕者也可以仕而可¶
以不仕何也其材與學可以仕而其身可以不仕者也不可¶
以仕而不可以不仕何也其材與學不可以仕而其身不可¶
以不仕者也古之君子其得材也厚矣其師良其學之之法¶
備上之人其時可仕也然後仕之然而不必皆仕也不必皆¶
仕而為民則亦無不樂也今之君子其材不及古矣師不必¶
皆良也學之之法不必皆備也其可仕也上之人不必皆仕¶
<pb:KR4d0431_SBCK_013-1b>¶
之也然而皆有欲仕之心焉以為不仕而為民則其身將不¶
免扵累也故古之君子可以仕而仕則為仕者皆為賢公卿¶
大夫可以不仕而不仕則不仕者皆為良民今之君子其仕¶
者旣無以心服不仕之民而不仕者至扵無以自容其身今¶
古之不齊與其俗之静躁人之治亂如斯而巳矣杭有吾黨¶
屠君約字存博學古人之道而其材能為今人之所難能生¶
扵紛&KR0349;長扵華豪而闔門哦書耳目不亂取所得扵書之清¶
切雄快者𤼵之扵歌謡布之扵翰墨有騷人貞士之趣年四¶
十矣當路數授之以官翶翔而不就迨于今兹又板之為婺¶
學正始拜而行斯人也使之不仕知其䏻静使之仕知其能¶
治者乎㢤然余扵存博猶有欲言焉盖存博之可仕者以其¶
材與學而不可以不仕者猶以其身乎夫人之生扵世勞矣¶
<pb:KR4d0431_SBCK_013-2a>¶
其不勞者非人道也古之為民無刑獄猝至之憂無賦役淹¶
久之苦人知其可羡如彼也然其筋骸膚體疲扵田疇而拘¶
扵耒耜狎習扵風寒暑濕之事與今之農夫正等耳居之久¶
也以百里奚寗越之賢不免扵叩角而嗟釋鋤而起它可知¶
巳今之民一名為儒則其處也唾壷而麈尾其出也髙車而¶
駟馬乃有古時巳仕在官者之所不及至扵在家庭為子弟¶
僕役在道途為少賤&KR0018;戴在庠序為生徒肄習其勞逸萬萬¶
相逺扵古人又未論也巳仕者之當勞較扵未仕之責愈難¶
也均巳仕也仕而為人師長之當勞較扵為官吏愈難也未¶
仕者之責止其身巳仕者之責及其人為官吏者治人以政¶
為師長者教人以道也嗟夫存博知夫道之難扵政身之所¶
憂輕扵人今之勞也猶有逸扵古其有泰然扵心者㢤存博¶
<pb:KR4d0431_SBCK_013-2b>¶
行矣異時婺學稱東南經術淵府正余所謂師良而法備者¶
也今猶有為東萊之學而不變者乎存博問而求之求之而¶
得其人則以余&KR0003;質之又歸而教余焉¶
　　送白廷玉赴常州教授序¶
古者學無官學之有官盖以居其人而絃歌舞蹈揖遜聚習¶
扵其中亦或以兼他用如養老習射獻馘聴訟之𩔖非若後¶
世置師弟子專以教學為也置師弟子而專教學者古有之¶
矣則必取之扵高年退宦窮鄕素望又非若後世以銓格調¶
官名一人為師而其餘皆如弟子者也夫以銓格調官得古¶
人不能必之名行古人不可專之教問其年不必尊也攷其¶
仕非必舊也索之一旦而推而位之衆人之上决疑請益者¶
四靣而至此非才可以備三代之司徒宗伯卿大夫學可以¶
<pb:KR4d0431_SBCK_013-3a>¶
配先漢之齊魯明經師其誰堪之而三代司徒宗伯卿大夫¶
之才齊魯明經師之學不常有扵天下後世有郡必有學學¶
必有師則取之扵何而給於是選者始不詳而教者亦不暇¶
皆善江南科舉盛時盖嘗有議之者其說以通經義能詞賦¶
為稱職古之師儒教人之法非止扵通經義能詞賦而巳也¶
顧其踈宻淺深之有所據依猶足以為無法之法通都大府¶
千萬人之聚據高坐者一語不酬則羣喙咻焉至扵刮席坐¶
針悸然不容其身而後巳嗚呼難㢤毗陵為浙中文獻之國¶
游儒&KR0009;士冠摩轂撃居學官者以為尤難大徳庚子春錢塘¶
白廷玉以公府高選得之江南之搢紳韋布識與不識不謀¶
而同聲曰此固才學可以為師儒稱職而無愧者也此固取¶
之髙年素望可以四靣决疑請益者也銓格而皆若人其何¶
<pb:KR4d0431_SBCK_013-3b>¶
不可之有因相率作為詩文以餞其往而㝷復徴贈扵余余¶
不得辭抑余私有欲賛扵廷玉者廷玉本余同里舒文靖公¶
諸孫少度君之子生十齡以孤稚隨毋&KR0009;養扵白及今成立¶
自當用范文正劉文節二公例請為白氏置後而身歸舒宗¶
乃合扵禮縁人情不&KR0111;本之義夫為師儒將教人以禮而不¶
先以自為則法不信知其為禮而有不書扵黨鄕故舊則言¶
不忠然則以廷玉之可為言而余盡言之盖亦人情之當然¶
而非私也遂不敢呫囁而攄諸題篇之末¶
　　送盛元仁赴吉水教授序¶
天下之官其愈大者為之愈難知其愈難而畏之不為則道¶
廢不知其難而冐為之則官廢官與道其廢必有一焉廢其¶
一而其一不廢者亦隨之矣天之扵人未嘗一日棄也寒而¶
<pb:KR4d0431_SBCK_013-4a>¶
欲授之衣飢而欲授之食危而欲之安昏而欲之明則當其¶
時必生其人以湏之故賢能之人未嘗一日絶扵世而其人¶
有用有不用也扵是為大官者不幸而非出扵天之所湏則¶
往往不稱之患深而責之者苛其小者才可稱一官則事止¶
扵一官非天下衆論之所咻也然而猶憚以為難者謂精神¶
膂力必足以檢捉應接心思智計必足以周匝運掉而巳耳¶
無他望也惟夫州教授者責尤輕而事尤簡世之所其目以¶
為冗慢而不急若可以浮沉&KR0009;歳月扵其間大徳庚子秋盛¶
元仁以純儒荗老清才篤學拜吉水學官之命&KR0049;人趣行于¶
途烟黨載餞于郊見之幾有蹙縮不安之色問之曰若吾者¶
其敢自謂無愧扵教授一州乎㢤自吾之能言而受教扵父¶
兄自吾之能誦而受教扵師友舉吾族里州國一善一能之¶
<pb:KR4d0431_SBCK_013-4b>¶
加扵我者皆我所受教而懼其不足也自今以往其將以教¶
我者而授諸一州之人矣則一州之人皆不我&KR0002;也吾安得¶
不愧且懼乎㢤且今天下内外百司之官皆不可謂無職而¶
教授之職專以道他日化行俗羙則吾職舉州諸生子弟有¶
一悖理而隳業者是吾教之授之不至也吾又敢自謂之有¶
道乎㢤余聞其言為之靣汗内熱盖其官也余之疇昔亦嘗¶
容易為之而不思其難者也今世諸人之居其官如余之不¶
思而為之者皆是也以余與諸人皆不思而元仁之才之學¶
之可以優為也而獨能思之余知元仁之職易稱而居之真¶
無愧矣吉水異時扵廬陵&KR0057;為佳邑衣冠文學猶有與嘗從¶
㳺而存者乎為我物色而以元仁之說叩焉¶
　　送杜子問赴學官序¶
<pb:KR4d0431_SBCK_013-5a>¶
吾鄕奉化經學淵源可攷者起樓先生文叔文叔與慈溪杜¶
先生醇一時俱為鄞令王荆公所尊禮文叔終慶曆中其門¶
人弟子散布東南而私淑扵奉化者趙教授范民舒文靖公¶
元質荆公為政以經義設科取士奉化去開封逺文叔之徒¶
多不屑仕至渡江久之乃稍稍有以經進而毛氏詩最盛毎¶
試與江浙閩湘之士羣造于禮部若辟雍習詩者望其風不¶
敢與奉化齒主司第甲乙或至榜中連題奉化五七軰然後¶
及他州公論莫不以為當然數十年間名字膾炙藉藉扵諸¶
人之口李秘書景平楊博士獻子黄知郡義甫杜常平叔範¶
其&KR0057;著也四者之中李楊黄嘗立朝位望相埓而叔範官若¶
不逮然獨有才子弟其名&KR0073;字子問者才&KR0057;竒奉化後來言¶
詩遂推子問稱首又以為諸老先生之澤扵此未絶而天之¶
<pb:KR4d0431_SBCK_013-5b>¶
酬杜氏者庻其在是無幾何舉罷三百篇之䇿學者黜為空¶
言邑中故家雖衣冠強盛如李楊黄者亦皆通播蕩析子問¶
不得巳携其耿耿者去而之西㑹尊官貴客適知其名左館¶
右榖旣而為之薦進扵當途假之文學&KR0122;之階而強之仕扵¶
是子問老矣曰我無愿扵仕也而不能無愿扵祿俛首束袵¶
忘數千里江楚之勞而赴焉人或以為子問喜余曰是未足¶
為子問喜也余鄕人之所期子問扵杜氏與諸老先生之澤¶
殆不止扵是也雖然子問之年非甚高而衰也人之扵子問¶
其知之亦非曰止扵是也然則子問之扵杜氏之扵鄉之諸¶
老先生之澤猶可期也扵其行遂酌酒以壮之而文余言摭¶
而書之以為序¶
　　送杜孟傳之石門洞序¶
<pb:KR4d0431_SBCK_013-6a>¶
儒者杜孟傳其先蜀人劉氏也扵前溪先生巨濟為八世祖¶
巨濟之孫為文節公徳修西南學者因而尊稱之為後溪先¶
生者也其家世文學風操余知之稔矣巳亥庚子歲俱去鄕¶
關僑處扵杭一日來吿余别曰吾以貧故不能忘尺寸之祿¶
然得一山塾瘠甚恐無以給吾孥而幸前溪公之蹟在焉盖¶
括山之石門洞東距永嘉相犬牙三百里耳其初岩壁險峭¶
草樹䝉密人無知其名字者往往不過為山魈木客之所棲¶
託宋景平中謝康樂守永嘉尋幽得之始漸漸以詩傳扵人¶
至梁天監有中書侍郎丘希範唐大暦有侍御史丘丹州刺¶
史裴士淹&KR0071;至皆有詩唐末洞廢宋皇祐改元蜀李堯俞守¶
括洞始復復五十年當紹聖三年而前溪公守括有監州杜¶
頴行縣過其地覺有異戒從徒待斧斫道見之寫圖歸以相¶
<pb:KR4d0431_SBCK_013-6b>¶
詫前溪公驚愜即飭吏新葺之時米元章守漣平生兄弟交¶
也馳報属書其所為石門洞文扵是林泉雲物雄詞䴡藻相¶
為光輝而洞遂為東吳形勝第一前溪公去洞又廢廢二百¶
年又稍復洞旁官為創塾而不肖孫承人之乏實始幸得瞻¶
餘風拜遺澤雖藜羮糗飯猶將甘之余聞其言為孟傳喜益¶
賛孟傳亟往今人禮法家常輕詞章厭遊覧是自有説顧如¶
石門者非遇康樂以來數公若君家先大父𤼵明之而使稀¶
竒詭傑之&KR0026;蔵扵荆榛狐兎棄扵樵蘇&KR0017;物良可痛惜孟傳¶
官雖卑禄雖窶視先大夫身為二千石徒想像縑素間不得¶
親往而謝丘李杜諸賢雖得親往然亦有官府不能久豈若¶
孟傳三歲居游其中朝暮仰窺岩林俯聴鳴泉之為樂㢤孟¶
傳行矣他無以為言矣所知㐮陽孟侯年方富清而能詩今¶
<pb:KR4d0431_SBCK_013-7a>¶
適為其州焉其又將為石門動心乎¶
　　送髙虎臣序¶
古之學者必始扵鄉七雄以來始有遊學然漂流至漢而濟¶
南伏生廣川仲舒之倫皆以居里著其名行示有本也宣為¶
名州又江南部使者治所簡書之宗衣冠之業舟車之衝職¶
庠校者恒多勞而少譽非望實兼茂疇敢居焉南陵髙君虎¶
臣醇資清裁隆齒俊業魁然為桑梓稱首遂奉省符來正本¶
學為之三期佩衿歸良寮宷推平官府稱賢由是道也豈惟¶
行扵鄕雖逹之天下其誰曰不宜君子以是知高君之學成¶
而將仕也滿秩之日驩謡騰興裒編載■冠以序引元貞丙¶
申十月望前進士剡源戴表元序¶
　　送趙生遊吳序¶
<pb:KR4d0431_SBCK_013-7b>¶
邑有雋者趙生壽父美其衣冠過余門而别曰櫄孫生扵燕¶
娛長扵艱虞年幾壮而始知學然而未嘗知遊之樂也惟家¶
世父兄嘗宦扵吳今將往而涉足焉惟長者賜之言詞以先¶
之余聞而嘉之夫呉古奢國有陸海鹽絺稻魚鍜冶之饒聞¶
扵天下其地形介扵荆越&KR0078;太伯之所逃夫差項籍劉濞孫¶
&KR0096;之所用也然而有言偃公子札之化故其人多聞而善譲¶
有朱買臣機雲兄弟之馳驟故其人好詞章而長&KR0003;謁有范¶
蠡張季鷹之慷&KR0099;高舉故其人機變喜事而無留心其山有¶
虎丘靈岩之嵬冨峭刻其浸有松江震澤之彌綿浩滉烟雲¶
魚鳥池臺苑禦漁帆歌酒之玩日充扵前故其居者撫資内¶
足可以不出戸限而通公侯其遊者輕装空行亦能談𥬇跬¶
歩轉易拱把而居千金昔余之少也當壽父之年則嘗逰之¶
<pb:KR4d0431_SBCK_013-8a>¶
矣其君子者余嘗親之其故實猶可徴也其野人者余嘗接¶
之其質朴猶可治也迨再遊之不如昔矣迨三遊之又不如¶
再之見矣今壽父之遊其得如余三遊之所見者乎雖然壽¶
父之逰不可巳也壽父不可已則有一焉古人之遊必擇國¶
旣擇國也而後擇所與遊壽父其旣有所擇扵吳否乎吳之¶
良大夫以余所尊敬莫先扵方處州因處州而吳之所與逰¶
盡在焉壽父至呉其以弟子禮逰扵其門安知余三遊之不¶
能得者壽父不一遊而盡得之山川風物盛衰榮枯外物之¶
羙皆不足為賢者道也他日充嚢飽橐滿欲而歸則復以報¶
我¶
　　送賈敏求序¶
士大夫學成于家行孚于鄕而不得食一命之禄以酬其勞¶
<pb:KR4d0431_SBCK_013-8b>¶
而至于子孫三四世停&KR0636;欝勃則往往有清踈秀謹之氣外¶
𤼵而難遏君子以是占爲將興之祥若吾賈君敏求是巳敏¶
求之先高大父府君爲婺州鄕先生婺之爲州有蘇頴濵詞¶
章之俗其人喜清言而知理道有吕東萊淵源之化其人務¶
學而敦本風流薰滋鍾于賈門府君旣恬扵𫝑名即退而考¶
槃一丘誅茅澗岡之上蒔花種木終爲壽蔵學徒致築塲之¶
慕鄕人脩祠社之敬至今蔚蔚芊芊雲滃霧積甥孫中外重¶
䄄列&KR0016;時節拜掃以爲金華之闕里焉敏求収炊扵旣穫食¶
果扵愈熟&KR0108;其妙手一出而遊東諸侯諸侯嘉其才再出而¶
來爲吾州學政吾州之士師其賢余與之遊三年見其𥊏善¶
如飮食之扵正味雖日習之而不厭也惡不善如行路之扵¶
臭穢雖人不可違而必避之也嗚呼豈非世家習禮問學之¶
<pb:KR4d0431_SBCK_013-9a>¶
所成也㢤孟子曰君子之澤五世而斬小人之澤五世而斬¶
釋之者曰其人君子矣不幸易世而非君子也者其澤猶可¶
以五世所以厚君子也其人小人矣幸而易世非小人也者¶
其澤猶五世而後斬所以甚小人也使世世而君子雖百世¶
不斬可也敏求行矣可以仕矣天之厚扵賈氏久矣先君子¶
之積至扵敏求而亦可以𤼵矣故扵其行也與之飮酒與之¶
歌詩而復贈之序¶
　　送貢九萬詩序¶
學之扵人不得而廢者非欲以求仕也而有仕之道焉古之¶
君子學成而不仕者有矣則始以其學教扵其鄕故仕有可¶
能而以其學教扵其鄕者不可能也後之君子則不然曰吾¶
寧不暇學而不可不仕嗚呼是不亦重其易而輕其難耶宣¶
<pb:KR4d0431_SBCK_013-9b>¶
學他時為江南儒府凡綴教職扵其間非才望髙美誰敢居¶
之而貢君九萬蔚然以郷閭之英板授而來為本學正三年¶
終更士論稱善君子嘉其能學而望其仕也咸為歌詩以褒¶
勉之而属筆扵前進士剡源戴表元俾題編什之首云元貞¶
乙未歲秋八月望日序¶
　　送孔明逺序¶
余兒時聞孔聖子孫有避靖康之亂而南者寓家于衢四世¶
而樞密公由太學𤼵身位至兩府余生扵單寒長扵乖蹇欲¶
脩好扵其門莫之能也已而其子明逺以公府高選&KR0013;符而¶
來為明學正始得扳緣事分慿托意氣締交㳺之&KR0105;焉盖為¶
明逺者居三難而備四有余扵是久而益嘉之明遠承聖人¶
之宗欲守其法一難也為人師二難也少而孤三難也然明¶
<pb:KR4d0431_SBCK_013-10a>¶
逺嚴扵自修有泗侯持躬之愿精強𥊏學有叢子纂言之勤¶
當公能譲有嶺南辭祿之潔見義力争有寧州誅妖之勇以¶
此四有而行三難宜乎誦絃洋洋冠裳鏘鏘舒英乎聖林𤼵¶
名乎儒堂為家之祥為國之光者矣三年教成懐牒北上凡¶
我同業聲為歌詩而謂余也厚扵明逺且嘗從事扵卜商衛¶
宏之學属以為序¶
　　送唐君儒序¶
杭學為東南望其來久矣士之自四方萬里至者逰多扵居¶
又多尊官貴僚博士朝暮將迎奔走僅幸不失事故嘗不暇¶
數數與諸生接而委責扵其正正之為職其任重且難無疑¶
前是典選者扵學正闕輒停筆不敢輕注必擇學識才行卓¶
然有稱于時而為士論所壓服者然後授之大徳己亥秋携¶
<pb:KR4d0431_SBCK_013-10b>¶
李唐君君儒秩且滿杭士賢其爲人而重其去羣諗于剡源¶
戴表元曰唐君學醇行良材通識清自其父兄家𫝑之所振¶
激里巷塲屋之所推擇刖固已當濯纓青雲之淵飛居積星¶
之林年運而邁方由諸侯賔&KR0122;佐属計日積勞進名扵天府¶
此杭學之遇而唐君以爲淹也凡我同志旣各爲詠歌道所¶
以殷勤戀慕之意而子爲序𤼵之何如表元不得辭因爲之¶
序¶
　　送王子慶序¶
宇宙間清華竒秀之氣𤼵扵祥瑞者爲醴泉慶雲珍禽異卉¶
珠玕寳玉之属而在人也爲文章才藝殆末嘗一日闕扵世¶
使一日可闕則天地之氣有時息矣然自常情窺之頗若無¶
預扵治道而自古秀人才士制作精能之極必待禮樂太平¶
<pb:KR4d0431_SBCK_013-11a>¶
全盛之日而其事始備吾&KR0026;漢魏以後書學始興逮扵六朝¶
士大夫往往能書如是數百年至唐貞&KR0026;開元中干戈弭寧¶
諸所以黼藻緣飾之具次第施設而歐虞禇陸閻鄭王曹等¶
軰鱗比櫛擁皆極一時之選此雖人事亦天運有所啓而然¶
與自是浮沉𩔰晦又數百年而得宋之慶曆元祐風聲氣韻¶
大略與唐人無甚相愧而君謨才翁子瞻魯直與可元章伯¶
時諸公清才峻節雄詞盛徳照耀掩映有出扵觚翰縑楮之¶
外則又非偶然而然也元興運化敷功比擬唐宋于以開明¶
堂總章之&KR0026;輯康衢皇極之誦陳器車銀甕之貢展天球河¶
圖之瑞神文靈繪岩書壁篆重譯而來四靣而致所謂書林¶
藝府珍蔵秘玩固千載一時之最盛者矣錢塘王子慶多聞¶
而博覽以公卿之薦乘軺詣郡遂將汗竹羣玉之堂雌黄五¶
<pb:KR4d0431_SBCK_013-11b>¶
雲之閣平生知交賀餞滿道余為備古今難逢之㑹以&KR0134;之¶
　　送陳養晦逺遊序¶
自余居剡源得一士焉曰陳君曰成字養晦養晦當其時年¶
方二十許而丰姿器識如四五十者每見余狂歌劇飮叩壷¶
撃筑為沉酣痛快之適未嘗不&KR0794;然與余和荅以相樂及思¶
極愁生闔門擁衾為呻吟憔悴之作又未嘗不憮然與余同¶
憂也然余平生好鐫磨後生常自恨渉世太早故未齓而學¶
未冠而逰未壮而仕未老而休方氣血盛時東南馳騖自許¶
要不齷齪而豈知有今日窮居剡源欲為耕漁樵獵而不可¶
得耶故時時願養晦軰以為戒而不願以相激𤼵慕效自為¶
此言諸少年聞者多首肯惟養晦曰不然士患不欲學耳欲¶
學則無不可能患不欲逰耳欲遊則無不可遂必如公言是¶
<pb:KR4d0431_SBCK_013-12a>¶
世之拘儒愿夫朋友不出保社之間耳目才周扵几席之内¶
時然而言時然而趨者然後為可安得聆度外之談乎昔者¶
孔孟之門固巳無所不遊無所不學故荘周滑稽史遷駁雜¶
楚原馳騁而忘返楊雄汙穢而不慙皆䝉譏後來而自適扵¶
當世吾今方將賦招隱歌逺遊洗塵冠綻敝裘不惟厲吾■¶
氣以盡荆呉齊魯之&KR0026;而已聞燕代之南汧瀧之北有魁梧¶
竒傑之才自埋扵博徒劒客者不可勝數吾將往而求之農¶
桑什一章句興亡之學不足為吾事也以為公當喜而強之¶
而反咻我為余聞之為之心熱不自持盖所謂伏櫪之馬聞¶
北風而嘶鳴者也属余實巳衰憊無所用扵世平生有高交¶
友散布四方甚多養晦為我物色而問其知余者亦必有以¶
知養晦焉¶
<pb:KR4d0431_SBCK_013-12b>¶
　　送鄭若晦逰建業序¶
自言超邁倜儻好遊之士所喜談山川城郭風物宮室技巧¶
之奢麗可以動心盪目無過長安洛陽成都廣陵錢塘建業¶
而成都長安以險逺不易至惟洛陽廣陵錢塘建業平途順¶
流一擬千里得用舟航輿&KR0016;代其跋&KR0130;攀縁之勞故遊者以¶
為便然士非有事扵進取與其篤好雖錢塘有不暇至而况¶
數百里數千里之逺乎鄕有鄭若晦與余同客錢塘之日久¶
矣自其始逰臺闥之貴公方岳之名卿聞其才多禮致之而¶
若晦毎得餘閒即浮滄浪穿巉岩往來南北兩山間彌旬竟¶
日若忘歸焉性喜作詩以江西葛處士慶龍為師得其法當¶
意酣氣適信筆取&KR0083;自書山僧道人見之&KR0794;欣愛悅更下榻¶
致饌食留連不聴去用是益無他人羇棲旅頓乏絕憔悴之¶
<pb:KR4d0431_SBCK_013-13a>¶
色巳而若晦輕裝别余云將改逰建業察其𫝑乂若不止扵¶
建業者為之驚喜過當夫建業固余舊遊相去三十年殘儒¶
遺老猶有能記憶不相忘者乎旦夕亦欲一詣廣陵聞其蝗¶
旱連年民居蕭然未敢舉足陜路士大夫近數數接之其人¶
恢踈厚重稱其土風者也蜀道决不可登人生何用必入蜀¶
然後為名士耶因若晦行即道平日雅素併以廣若晦之意¶
　　送鄭聖與逰闕里序¶
東南慷愷士大夫異時局扵地狹不得逺逰以為恨自中原¶
道開逰者響奔影赴惟恐居後然皆不能無所徤羡未有無¶
求扵人而往者也余惟見吾里中僧六七軰相結約徒歩禮¶
五臺天台一黄冠思慕嵩高緱嶺踊躍旣至其地而歸皆侈¶
然以道白重問以所遇城郭冨貴王公大人如目未嘗見盖¶
<pb:KR4d0431_SBCK_013-13b>¶
其心不在是也先師仲尼之闕里在東魯今爲兖州由呉越¶
計之不過三千里而近而人未有慕而逰焉何耶不爲儒者¶
姑所未論爲儒者平居髙談自命動以孔氏徒相縁飾或至¶
詆浮屠老子二家如&KR0311;如不足與吾亢而爲智反出其下長¶
纓華組雕鞍輕轂憧憧於燕趙宋魏之郊又益外而逺之踰¶
萬里不憚而其師之居在三千里之魯則不暇至豈果力不¶
暇㢤以所爲從事扵㳺者有求扵燕趙宋魏之外而無求扵¶
魯故也江東之貴溪有鄭君聖與名沂獨毅然勇往余甚異¶
而嘉之客有靳余曰子以爲聖與之游理所必應然乎夫今¶
之爲魯者非昔之爲魯者也昔之魯也以夫子之教止行扵¶
一&KR0022;今夫子之書遍天下而郡國所在得設廟學建像祠則¶
往往皆闕里也而子何魯之拘乎且士患不學孔氏不患不¶
<pb:KR4d0431_SBCK_013-14a>¶
能逰魯余曰兹說是也而懼愈為逰嵩髙五臺者𥬇也古之¶
君子其身存而人為之式其閭表其鄕𣳚而百世猶𥙊其社¶
禮其丘隴甚者愛其所經歴山川草木何也為風聲徳義有¶
以芘存扵人而不可忘耳夫子之道芘我如天地存我如父¶
母其甚盛美非獨余不能言而窮天下之辨博者亦未能為¶
之辭也而諸人欲忘之乎苟諸人之不能忘則聖與之逰為¶
在所取矣聖與名在天官之板他日戴星重趼以求速化乃¶
方徘徊蹙縮為人之所不及是尤可嘉也¶
　　送方中全北行序¶
&KR0494;時江南士大夫去關洛逺嘗患扵難仕仕又必湏材望雖¶
有家門之行鄕曲之譽而非官府公薦公卿通知則不可必¶
得往往塵埋竄伏没世而無聞者多矣三國以來畫疆而求¶
<pb:KR4d0431_SBCK_013-14b>¶
盡技而用始有閥閱名字班班見扵史冊甚者床堆珪組庭¶
業槐棘一門數世連綿而不絕是何天之生材偏嗇扵前而¶
豐扵後耶抑亦人物之𩔰晦時運之變通有適當其逢而不¶
可知其然也新安之在江南以山為州儒其間者是不一族¶
當貢舉法行時方君中全之先大父廣西公首以毛氏詩䇿¶
名鄕書登集英之甲科旣而君父今通議大夫建徳使君復¶
用孔氏尚書為南宫進士第一於是新安道徳詞章之士致¶
通𩔰扵時者雖多而語家世科目宦學能名必推方氏稱首¶
銓改舉罷使君驅馳之倦旣淡無宦情晚歲益貧落魄觴詠¶
自娛以養其髙年來仕路比&KR0494;時關洛又益加逺子孫浮沉里¶
閈艱關往來侍養何敢出口言干禄事如是者積二十年余¶
以事𫝑推之則前所云江南士大夫生扵秦漢間雖有家門¶
<pb:KR4d0431_SBCK_013-15a>¶
之行鄕曲之譽而沉埋竄伏沒世無聞者累千百計何足怪¶
也而豈其理當然㢤久之中全一日過余而别曰存心今者¶
行仕矣問何以行何以仕曰吾親之名之貧之久不仕自中¶
外諸貴僚舉知而憐之扵法上大夫得謝任子許授中士之¶
秩幸而公府予之吾庻幾其逢乎余曰是固官府之薦公卿¶
之知江南士大夫愿焉而不得者也方氏家世宦學能名其¶
將復自中全始矣請以爲賀復以爲勉¶
　　送張叔夏西逰序¶
玉田張叔夏與余&KR0004;相逢錢塘西湖上翩翩然飄阿錫之衣¶
乗纎離之馬扵是風神散朗自以爲承平故家貴㳺少年不¶
翅也埀及強仕䘮其行資則旣牢落&KR0367;蹇嘗以藝北遊不遇¶
失意亟亟南歸愈不遇猶家錢塘十年久之又去東遊山隂¶
<pb:KR4d0431_SBCK_013-15b>¶
四明天台間若少遇者旣又棄之西歸扵是余周流授徒適¶
與相值問叔夏何以去來道途&KR0002;是不憚煩耶叔夏曰不然¶
吾之來本投所賢賢者貧依所知知者死雖少有遇而無以¶
寜吾居吾不得巳違之吾豈樂爲此㢤語竟意色不能無阻¶
然少焉飲酣氣張取平生所自爲樂府詞自歌之噫嗚宛抑¶
流麗清暢不惟髙情曠度不可䙝企而一時聴之亦能令人¶
忘去窮逹得䘮所在盖錢塘故多大人長者叔夏之先世高¶
曾祖父皆鐘鳴鼎食江湖髙才詞客姜䕫堯章孫季蕃花翁¶
之徒往往出入館榖其門千金之裝列駟之聘談𥬇得之不¶
以爲異迨其途窮境變則亦以望扵他人而不知正復堯章¶
花翁尚存今誰知之而誰暇能念之者嗟乎士固復有家世¶
材華如叔夏而窮甚扵此者乎六月初吉輕行過門云將改¶
<pb:KR4d0431_SBCK_013-16a>¶
遊吳公子季札春申君之鄕而求其人焉余曰唯唯因次第¶
其辭以為别¶
　　送王月友遊華陽洞序¶
松江王月友嘗為余言其先人蟾客翁萬里入峨眉山遇異¶
人得道歸而授其徒有林生順衢者以歳辛酉遊句容三茅¶
之華陽洞所見奇花怪石飛臺涌殿之𩔖荘嚴閃爍千態萬¶
状不可勝紀因辭師友去不知所終當是時月友作詩誇餞¶
之及他士大夫詠歌從&KR0119;歎慕者甚衆而皆有世累不可往¶
後四十年當大徳庚子歲扵是月友亦以其先人之道&KR0013;聘¶
北遊而能辭其官不拜歸錢塘城中閒居之日久矣一日忽¶
過余别曰吾之奔馳泥途霜露間雖幸而少休毎清晨良夜¶
思之未嘗不媿扵吾林生也今將泛太湖穿靈岩略毘陵抹¶
<pb:KR4d0431_SBCK_013-16b>¶
朱方遂㝷華陽洞而訪焉子亦盍有以餞我余駭而問之夫¶
神仙之在人間世其理之有無不可知就令有之則必忠孝¶
豪傑之士然後得焉顧寒暑飢渇衣食之欲不必皆與人同¶
而踪跡浮沉顯晦自應去人不逺但人不得而窺之自余識¶
月友見其論平生交遊至余所畏愛輒諄勤敦篤不間生死¶
官階俸祿可以榮妻孥昡僮僕名為有識者猶或好之而談¶
𥬇不以經意朱幡在前掉臂輕去麻鞋葛袍傲睨當世無枉¶
求無詭謁以此榮其身雖塵埃市井烟火廬落何往而非華¶
陽洞乎不然襟懷氣誼有一不自得將望華陽之雲霞草樹¶
咫尺不得至至亦非吾所得有月友姑少徐徐何如月友&KR0252;¶
然而思恍然而喜曰吾非不解此然吾事不可止爲子薄遊¶
而歸幸萬一邂逅吾林生則亦以子語質之因書以為餞¶
<pb:KR4d0431_SBCK_013-17a>¶
　　送羅壽可歸江西序¶
古之所謂士大夫者少而學成扵其身壮而材聞扵其國及¶
其老而無志扵用則退而以其學師扵其鄕是故有以一人而¶
成千萬人之俗余自知讀書學文以至于今所聞見天下之¶
士大夫略可以舉其操&KR0002;今廬陵劉公其非斯人也乎㢤夫¶
江西數州之在東南自二百年來常為文章議論之國廬陵¶
之在江西數州常抗而先之若劉公則又抗廬陵而先之身¶
在而世傳其書言出而人取以為法精神氣貌瀟然偃薄扵¶
一室之内而環其州千百里之儒者顚倒傾動雖其怨嫉正¶
色而不敢議焉此豈苟而然㢤羅君志仁壽可之居接劉公¶
為不邇能以文得公之言而携之逺遊扵浙河之濵浙河之¶
濵之人聞其為劉公之所與也莫不愛之壽可又能自以其¶
<pb:KR4d0431_SBCK_013-17b>¶
詩與文取知扵人人叩之而不見其窮卽之而不見其矯皆¶
曰是宜為劉公之所與也莫不愈益愛之愛之則必有合壽¶
可曰吾無意扵合也吾之居吾鄕不為無樂吾猶有垂白之¶
親吾所為僕僕而來者向也吾之至扵斯也而不得盡其交¶
遊吾求以盡之今盡矣吾歸也吾無意扵合也余愛其言握¶
其手而告之曰壽可賢乎盖壽可劉公客余亦劉公客余不¶
敢不盡扵壽可為壽可謀凡夀可所自道皆是也&KR0060;有以廣¶
壽可人之不得安扵其居逺父母棄墳墓而出者非獨以盡¶
交也亦以學也其為吏與商賈也不與焉壽可之遊將以盡¶
交乎誠巳少足矣抑以學則子之鄕旣有劉公而復求劉公¶
扵他人之鄕乎子歸而竟其學學至扵劉公之年子之鄕有¶
學子者如子之學劉公矣譬若宗子之子復將為宗不亦善¶
<pb:KR4d0431_SBCK_013-18a>¶
乎而為壽可謀之乎雖然學必一扵道壽可盛年而時時學¶
扵孔子之外不可也&KR0002;劉公學成而及之可也所謂小德岀¶
入者也然亦不可不慎也壽可之歸也亦以請之剡源戴表¶
元帥初序¶
　　葉茂叔之淮安序¶
人性之弛張龎凉通塞無不各緣扵其土俗之所近故齊魯¶
多經生而趙魏饒壯士非齊魯無壯士趙魏無經生也舉其¶
多者論耳天下名山大川一一起從西北其紆夷演迤至扵¶
長淮之廣袤妖美不耕而善植少塞而耐居士大夫嚴荘重¶
戴琴劒詩禮雍容喜功名謹然諾以為俗余嘗官學經從見¶
東南交遊中有質直寡言不事奔謁諧媚談謔者望而知敬¶
其為淮客也兵興以來幾三十年加之以連歲旱蝗飢饉而¶
<pb:KR4d0431_SBCK_013-18b>¶
民不移業士不廢學非天之所資者厚而然耶高郵葉茂叔¶
以名家良儒爲正扵淮安學余旣稔與之善而需余言不巳¶
嗟乎茂叔往而惟毋以見多者取足扵巳乎㦲人有成言自¶
知之謂明自勝之謂強茂叔之職今非止於自知自勝而巳¶
也至淮安亦披胸傾臆盡出其藴爲同業者講焉要必有可¶
&KR0026;者茂叔其以余言爲然㢤¶
剡源戴先生文集卷之十三終¶

# -*- mode: mandoku-view -*-
#+TITLE: 剡源文集
#+DATE: 2015-09-23 10:25:48
#+PROPERTY: LASTPB  <md:KR4d0431_SBCK_019-1a>
#+PROPERTY: JUAN 23

<md:KR4d0431_SBCK_023-1a>¶　
　
　剡源文集巻二十二


<pb:KR4d0431_WYG_023-1a>
欽定四庫全書
　剡源文集巻二十三　　　元　戴表元　撰¶
　　雜著¶
　　　讀國語¶
國語有二十一篇用周公本及補音㸃校自有此書來
最善¶本也當宋公時韋氏註巳始行蓋古註如賈唐諸
君之善者¶韋氏悉擇而牧之矣宋公又博洽大儒所定
本信無憾余讀¶之久時時見韋氏千百中有十一過當
<pb:KR4d0431_WYG_023-1b>
而註家縁名析義於¶文人瀾趨阜拆之勢導之多不得
暢故此書所為與内傳相¶出入者亦或病之以為難讀
竊不自勝悾悾之愚遇有所疑¶標識卷顔其可通者悉
斷為句豈獨私諸家塾共學之士參¶其如彼決其如此
亦將有以敎我者焉此書不專載事遂稱<md:KR4d0431_SBCK_023-1b>¶國語先儒竒
太史公變編年為雜體有作古之材以余觀之¶殆放於
國語而為之也¶
　　　讀孔叢子
<pb:KR4d0431_WYG_023-2a>
孔叢子六卷連叢子一卷通二十三篇嘉祐中有宋大
夫咸¶為之註釋今所傳蜀本是矣乾道中王君藺稍又
釐補其訛¶闕是為舒家本然取兩家本閱之蓋皆以為
孔子八世孫鮒¶子魚叢聚成書而連叢續於漢太常孔
臧其實不然子魚生¶於戰國之末一為陳涉出知難而
退遺言隠行不傳於世者¶必多安在獵取一二自暴其
美侈然上附於先君之列而謂¶之著書耶張耳陳餘二
人者漢初謂之賢士又或以叔孫通¶為聖人今書數引
<pb:KR4d0431_WYG_023-2b>
其名此後人所推托若房元齡杜如晦之¶於文中子耳
連叢亦非孔臧所為其四賦尤猥劣無西都人<md:KR4d0431_SBCK_023-2a>¶語氣二
書依傍故實僅僅不失余故讀而疑之然諸子書自¶列
禦冦以下多非正文君子之於書為其可以正人心息
邪¶說也則存之孔叢子者矯矯然守其經生之學試讀
而行之¶其心之於貧賤患難也不苟辭之矣此非孔氏
子孫若其徒¶孰能為哉¶
　　　讀蔡氏獨斷
<pb:KR4d0431_WYG_023-3a>
蔡氏獨斷二巻本傳載伯喈嘗著此書而世儒或疑今
本非¶真出於後來者掇拾漢史餘文以成之余攷之伯
喈之學不¶止於此謂不出於伯喈亦非也當由本書散
亡幸而存者僅¶此耳若車服諸志乃其所已創與范曄
史文時相出入蓋曄¶取伯喈非倣伯喈者取曄也古人
作史咸有所本一史成而¶諸書皆廢伯喈之書其以范
曄史廢哉然猶僅存則猶有不<md:KR4d0431_SBCK_023-2b>¶可盡廢焉者矣伯喈才
識數倍於曄繼孟堅者當在伯喈天¶奪其成逸而歸至
<pb:KR4d0431_WYG_023-3b>
於偃蹇取死二人之道雖絶不同而皆不¶得免其身士
亦何貴於文哉讀其編竟之三歎益増學道之¶慕云¶
　　　讀孔壁傳¶
魯共王所得孔子壁中古文虞夏商周之書及傳論語
孝經¶釋文以傳為春秋又以為周易十翼按十翼之事
不古陸氏¶既云非經謂之傳則春秋不可以為傳也班
氏藝文志載共¶王壊孔子宅欲以廣其宫而得古文尚
書及禮記論語孝經¶凡數十篇然則孔安國所謂傳則
<pb:KR4d0431_WYG_023-4a>
班氏所謂論語孝經也¶
　　　佩韋辨¶
人性剛柔得於天宜若不可以矯焉者然有修之成徳
而為<md:KR4d0431_SBCK_023-3a>¶君子亦有䧟之失中而為小人則不可徒委之天
矣徳既成¶性既善我不病剛矣而以剛取禍我不病柔
矣而以柔致咎¶是則又若出於天之所為而人力不得
盡預其間吾讀柳子¶厚佩韋賦感而悲之夫子厚謂純
柔純弱者必削必薄純剛¶純强者必䘮必亡故取於韜
<pb:KR4d0431_WYG_023-4b>
義服利之君子以為之盟是行¶善矣吾獨不釋於取舍
之指何其持心危擇利審惴焉奪於¶其外將不暇執其
素委躬而趨之也且洩冶之爭其君而死¶義也安有義
而可悲者義不可悲而不免於禍非洩冶之罪¶也而子
厚罪之陳咸在昏上亂臣之間崛强自異病在猶未¶能
盡誠直耳其觸屏而拒敎君子何譏焉而子厚譏之充
子¶厚之意則擬之若何然後為剛耶如此而剛者在所
惡則將¶出於如彼而柔者而後可耶洩冶之爭非遇孔
<pb:KR4d0431_WYG_023-5a>
寧儀父其君<md:KR4d0431_SBCK_023-3b>¶固能容之陳咸不過不能久為要官當是
時不為陳咸之直¶而以他過竟死者多矣然則二子亦
偶不幸耳非謂其不能¶柔而剛也世有所謂真剛者加
之以所不堪而不為之辭予¶之所以不當得而不為之
受何者其自處者定也吾觀子厚¶竒才盛氣言論雄峭
得君之淺未覩著立何如而平居與敵¶以下言視施於
所畏者悾悾之義已少衰矣夫子曰棖也慾¶焉得剛慾
之害剛不必已甚亦孰有大於利禄者乎子厚悼¶苦諌
<pb:KR4d0431_WYG_023-5b>
之敗名懲直躬之失職逃剛太過逡巡不悟而墮於黨¶
人之穽也哀哉吾故重惜子厚賢而有識疎於剛柔之
辨不¶及詳而擇之也王君希聖作佩韋辭自西門豹范
丹柳子厚¶諸人至朱夫子凡取於韋者備矣徴僕為之
銘僕不能有所¶發獨謂子厚宜慕剛者師之不得尚愧
不能執柔故為其辨<md:KR4d0431_SBCK_023-4a>¶且僕之資外狷急而内巽弱懼學
之不勇遂為小人之趨也¶亦幸因希聖之言而覺焉希
聖才敏倍於僕方謙謙好問其¶以不腆之言為何如哉
<pb:KR4d0431_WYG_023-6a>
時屠維攝提格余月巳卯表元書¶
　　自袁氏字說至佩韋辨五篇刪去不存藁久矣蓋
　　已卯歲¶前未居剡源時也庚子春有三衢王秀才
　　從何處傳寫以¶訛缺見問余遂取而存諸篇中俯
　　仰二十年文學志業一¶無所増益反若有愧於前
　　如何如何¶
　　　豢夸二氏誡¶
古有豢氏之國其俗喜搏有一人最善搏力既蓋一國
<pb:KR4d0431_WYG_023-6b>
矣於¶其奮逆批控邀遏之術特殫其巧焉他善搏者雖
趫健如堵墻¶躍其前肘交而仆由是人心服之盡國中
無與為摶者然謀¶折之挫之百方乃相率奉之為燕遊
醴食聲樂以憊其體其<md:KR4d0431_SBCK_023-4b>¶人亦以為吾搏巳絶浸淫欲兼
他技縱而及於戲弄博奕之¶事衆奉之者外與之遊而
實恥搏之不如也心索而習之久之¶搏成度其人巳不
復可畏一少年衆恚曰吾屬所為奉子者¶以子能搏耳
吾今與子搏明日搏於市其人振腕翔踵而赴¶之氣喘
<pb:KR4d0431_WYG_023-7a>
然索矣故今言技之不終者以豢氏為戒夸氏之國¶有
好徳之士亦猶是也夸氏之國之士叩之其䇿靡不知
投¶之其藝靡不習自炎黄以前茫昧無名之初沿而及
於其身¶之所歴其間廢置盛衰然否之迹靡不通其故
自儒者之所¶當務以至九流百家六合之外竒詭恍惚
之說靡不能舉其¶槩亦可謂辨博不常之士矣去而之
一邑一邑敬之去而之¶一州一州異之去而之天下天
下之士愧之曰吾見此人殆¶虛為士也則相與北面而
<pb:KR4d0431_WYG_023-7b>
事之願為弟子出則安車居則函<md:KR4d0431_SBCK_023-5a>¶丈羣弟子往來聴其
說而先生坐授之其說曰凡吾於學弗¶能物物而精之
也吾有要學吾之要而諸所欲能者可舉羣¶弟子得其
說與書大喜不期年學皆成先生處之洋洋然其¶道有
授而無受也其能有出而無入也心竊自幸吾既為天¶
下師何能勞苦復事今然後惟遊樂是圖以畢其齒爾
如¶是又幾年羣弟子時造先生之居而究焉先生應之
不踰其¶初稍稍厭而去之益老益昏師道益衰學者益
<pb:KR4d0431_WYG_023-8a>
離無所得食¶而歸其國其國之人不為禮今人言為師
者又相戒毋若夸¶氏子然也戴氏曰二氏子之取侮其
終身者不可追矣抑所¶與從遊者何太薄也吾觀自古
志怪之書不一其州國名號¶非人迹所經誕謾無所考
信其事復非人世當有故君子多¶略而不稽兹二事有
涉於敎吾故表而録之以使偷近娛而<md:KR4d0431_SBCK_023-5b>¶安成名者警焉¶
　　　猫議¶
䑕牛虎兎龍蛇馬羊猴雞犬猪皆得其類於人謂之十
<pb:KR4d0431_WYG_023-8b>
二屬¶猫與人最近獨不預客或疑之以為他物貴賤猶
有可言顧¶不得比蛇䑕乎曰猫慕肥暖輕遷就不信無
義又生子多自¶殘賊其事蛇䑕所不為也¶
　　祭文¶
　　　衆祭徐子方丞㫖文¶
嗚呼哀哉人之羣居各以其倫故生而達之不相遺也
所以¶為義死而(缺/)之不相汚也所以為仁屬者竊見求
之於風氣¶混合之㑹豈六合之廣百歲之逺而不知其
<pb:KR4d0431_WYG_023-9a>
人蓋亦兩不相¶值至於貴者吝權而忌善賤者徇勢而
忘身惟我徐公天性<md:KR4d0431_SBCK_023-6a>¶清真聞一言之中於道一材之適
於用則夸張贊詡至自引¶其躬以為如不可及雖草茅
側陋江海阻絶内不度已之嫌¶疑外不顧人之願欲而
必將使之處屈而能伸位近三台仕¶踰五紀衣冠之所
楷則中外之所警策而謙容雅度言笑恂¶恂辟之大川
喬嶽有來必容無門不納人益見其浩蕩而嶙¶峋彼斗
筲之夫撞搪掉擲豈不欲驅羸攻堅揚穢溷潔卒之¶力
<pb:KR4d0431_WYG_023-9b>
不給而先蹶目既昧而徒瞋夫惟在寵知讓居髙能貧
故¶其忘懐出處隨時顯晦白首一節愈久彌純四海之
士方期¶公之大用假使病憊已甚猶當如古法閉閣予
告即家賜珍¶如之何遂棄斯人而長往若返閶闔而遊
氛氤攷公之平生¶本末終始至是則適可無憾惟私情
之不釋然者悼行志之¶未卒而為善之無隣凄焉薄奠
於彼河漘而冀公神遊恍惚<md:KR4d0431_SBCK_023-6b>¶之一遇也如疇昔之相親
尚享
<pb:KR4d0431_WYG_023-10a>
　　　祭張復山長文¶
古之君子孰不能剛剛而不黷所以為良我識張君晚
在江¶鄉蓋窮年卒歲不嬴五秉之入而嚴顔毅色能却
千金之裝¶何以言之其司㑹計備廉名於朋友其飭子
弟捐近利於胥¶商而又退不苟衰老之禄進常守髙蹈
之方惟於當筵發辨¶臧否憤激敢者難當雖人情油然
終歸避伏而靈臺泰宇冲¶抱先傷此則君之自損若吾
徒所為慘怛者病直諒之不作¶而老成之云亡凄焉草
<pb:KR4d0431_WYG_023-10b>
奠語短情長魂兮有知尚釂兹觴尚¶享¶
　　　祭趙丞文¶
嗚呼哀哉人之居世患不能賢有賢於已或鮮其傳賢
且有<md:KR4d0431_SBCK_023-7a>¶傳是可以死我之哀公則何可巳公昔燕居我為
鄉人晚而¶失仕亦同為民窮達之交死生之故人所不
知我得詳數勢¶權之鄉細弱罷市公於此時懦如處子
膏粱之門經荒史蕪¶公於此時勤於寠儒世禄臨民以
律為戲公於此時敏如法¶吏一鏃穿城千夫䘮魄公於
<pb:KR4d0431_WYG_023-11a>
此時勇如俠客衣冠播越大蹶¶小顛公於此時逸如散
仙父畬於前子穫於後浮沉里閈以¶盡耆壽一昨兵奔
始奠南宅雋者五興左侯右伯神龍徙淵¶雲物先盡山
之將移蘭枯玉隕堂堂大宗餘一耋衰今其餘¶者又不
能遺人亦有言公善其終我知公子甚於知公公居¶未
成公許隣我公族有女公許姻我公笑公顰我無不可
曷¶為去我令我無與雖公之子誰免其侮不侮在我我
慕公熟¶惟如公存不敢自辱我老知此非以自警且告
<pb:KR4d0431_WYG_023-11b>
公子公目其<md:KR4d0431_SBCK_023-7b>¶瞑北山蒼蒼南溟洋洋百年之情臨此一
觴¶
　　　代千奴監司歸祭祖考妣文¶
介邱出雲雨流于田靈泉發源瀦陂積焉維我大父造
基險¶艱以身易宗忠不忍言嵬嵬太中承徽襲美華&KR0008;
髙揚良寶¶中毁施及孱孤遂享豐報未收再穫鼎受既
芼惟穫之逸居¶之實勞其何無懼而可終朝爰念瑩域
爰念封樹魂飛萬里¶有淚如雨屬者天禍洊延祖妣得
<pb:KR4d0431_WYG_023-12a>
請於廷歸奔䘮機有嚴衣¶冠神靈是憑是舉合葬是安
是恒銘碑植植石儀閑閑匪以¶飭哀哀在肺肝¶
　　　代祭王右軍祠堂文¶
維某年月日逺孫某等謹以牲酒致祭於逺祖故晉右
軍王¶公維公清風懿範繪在史册俗情傳誇舉一遺百
造意成書<md:KR4d0431_SBCK_023-8a>¶縱言為文殘珪斷璧千古難羣小者且然况
乎精微青山白¶雲魂來是非谷禽春吟澗卉晴秀庶幾
揮毫尚想舒嘯樹愛¶召伯綉存平原名賢之光被於逺
<pb:KR4d0431_WYG_023-12b>
昆某等懸覩新像載祀山¶塾瓣香矢辭炯炯心目尚享¶
　　　祭告榆林廟文¶
某流連之人自癸酉以家東行即有兵禍脫命生還顛
危益¶甚六年之間奔走九郡十五縣之地二千里之逺
心未嘗一¶日寧而剡者固吾疇昔所卜以藏吾親慕念
所加非他處所¶比也不自意轉徙而來遂得一區居之
畚鍤不勞龜筮自協¶鄉鄰往來如素相識夫豈人力所
能至斯是敢以民禮謁告¶於神惟神不賜簡薄於不肖
<pb:KR4d0431_WYG_023-13a>
躬惟先之澤未或隕墜俾世世¶承祝則其子孫庶克用
康將施福其孥以昌其家綏安惠和<md:KR4d0431_SBCK_023-8b>¶動罔不裕亦惟我
子孫大厥族於斯世敬事神無斁以伸其¶報焉敢告¶
　　　祭張村千厨嶴山神文¶
維年月日婺州路儒學教授戴表元謹致告張村千厨
嶴山¶之神維我祖考府君祖妣夫人實始託體長錫壟
山不肖孫¶憑頼遺蔭幸未成居積累歲年増邉拓表延
袤滋廣今將用¶閏月某日預卜壽藏於兹山瞻言長錫
<pb:KR4d0431_WYG_023-13b>
巋在東首祖孫相依¶禮惟其宜惟神尚安妥之勿震勿
愆以康我不肖躬以慰安¶先親之靈則幽明之間為惠
侈矣是敢祇告¶
　　　遷奉祠堂文¶
維大徳五年歳辛丑十二月丙寅朔越九日甲戌孝
嗣孫戴¶表元謹以清酌時羞之薦昭告於<md:KR4d0431_SBCK_023-9a>¶戴氏初祖
九府君以下列廟之靈古者將營宫室宗廟為先¶表
元來居剡源餘二十載而新寢未築頗嘗規購先祠
<pb:KR4d0431_WYG_023-14a>
奔馳¶之煩莫克就緒深懼迤邐愈兹不&KR1050;爰涓吉日
祗遷神主宅¶兹上游位惟辰巳北上西向初祖以下
在北室髙祖六四府¶君在中室五祀諸神附南室惟土
地之神在下室遷奉之後¶庶幾妥靈陰陽隲相家用和
康以延于子子孫孫無墜厥祀¶敢告¶
　　　信學謁先聖文¶
維夫子之道大而無所不該故精粗内外皆詣其極今
之為¶夫子之徒者未能盡已而但欲盡物多見其不知
<pb:KR4d0431_WYG_023-14b>
量也表元¶之區區誠不意復奉牲幣以事夫子雖甚惰
衰不敢不勉祇¶役之初是用謁告<md:KR4d0431_SBCK_023-9b>¶　　　先儒祠¶
先王之學既散而無所宗扶而存之是在孔氏孔氏之
學又¶散而莫知所宗然猶能綿延不即絶者則濂洛以
來諸先儒¶之賜也故所在廟學亦得通祀惟謹祇役之
初是用謁告¶
　　　鄉賢祠
<pb:KR4d0431_WYG_023-15a>
信為江東儒國異時諸老先生議論風指所以覃被吾
徒逺¶矣愛其人者愛其甘棠况表元得以職事奉祠宇
備掃除之¶役祇事之初是用謁告¶
　　　土地¶
惟神蒞食兹學有年為官者故苟旦暮以充官簿不得
如神¶之專且久也祇役之初是用謁告惟神嘉相之¶
　　　中丁遷先賢祠<md:KR4d0431_SBCK_023-10a>¶惟兹學祀鄉之先賢舊矣中更兵燬宇舍不周混處廟
<pb:KR4d0431_WYG_023-15b>
廡祭¶薦差迭有及有遺神人弗寧相攸西偏厥廬面陽
爰議改奉¶適時中丁諸生將有事於釋菜遂於新祠掲
䖍妥靈尚歆饗¶之¶
　　　祭徐母吳氏夫人文¶
嗚呼人於父母誰不知親然分别言之父當嚴而近義
母或¶慈而為仁至於離脫襁褓熏漸簡冊則必待師友
而成身其¶有閨門貞淑之節而能督飭孩稚家儀塾範
與父師均此豈¶可但謂之賢母而求之曠世蓋鮮其人
<pb:KR4d0431_WYG_023-16a>
英英徐門弋水之濵¶惟彼良子幼罹艱辛惟太夫人機
杼箴紉却朱鉛而不事慘¶獨鶴於相晨顧中誠之所惜
有掌握之竒珍則為招名工購¶美錯朝追暮琢以使逺
異乎凡氓比諸陶姬截髻孟嫠遷鄰<md:KR4d0431_SBCK_023-10b>¶維風流之已逺實
懿則之同倫天閔其勞與之康强燕樂冀得¶養壽於朱
罌翠管綵綬雕輪宜百年而未足胡慶弔之相因¶某願
託子列難同它賔既登堂之不早當薄奠之躬陳函辭¶
絮酒終若有柅吾足者徒含愧而顰呻靈兮有知鑒此
<pb:KR4d0431_WYG_023-16b>
情真¶尚享¶
　　　榆林瓦嶺廟上梁文¶
天開地闢山川忽屬於神靈歲改星囘祠宇自闗於氣
運睠¶榆林之樂土時瓦嶺之閟宫壟脉東來雄誇蒼龍
之背檐牙¶南指前占朱雀之躔精神數十里之趨迎生
齒累百家之環¶擁祭則受福久無螟蝗水旱之災過者
下車真有社稷尸祝¶之愛逮於近歲尤著陰功間亦避
兵驛候朝傳而不至人方¶憂盜里門夜啓以無驚帡幪
<pb:KR4d0431_WYG_023-17a>
之賜既多崇飾之嚴未稱遂恢<md:KR4d0431_SBCK_023-11a>¶新構益聳羣瞻良家輸
杞梓之材千章輻輳巧匠獻般垂之¶技百堵朋興日吉
辰良人懽神恱修梁斯舉善頌宜宣¶
兒郎偉抛梁東好把詩書變土風看取梨洲文筆樣嵳
峩髙¶揷萬人中¶
兒郎偉抛梁西榆柳堤平馬不嘶從此太平無閧訟村
村化¶作好山溪¶
兒郎偉抛梁南積翠前峰手可探事少自然生富足宜
<pb:KR4d0431_WYG_023-17b>
耕宜¶畜又宜蠶¶
兒郎偉抛梁北匝匝連甍如拱極人行書靜少追呼犬
卧清¶宵無盜賊¶
兒郎偉抛梁上吉善之人神所相欺心莫向廟中來且
勸鄉¶鄰興遜讓<md:KR4d0431_SBCK_023-11b>¶兒郎偉抛梁下此村今是平安社驅將虎豹不窺山護
使牛¶羊長蔽野¶
　剡源文集卷二十三

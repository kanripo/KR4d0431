# -*- mode: mandoku-view; -*-
#+TITLE: 剡源戴先生文集
#+DATE: 2015-09-11 15:28:31.941619
#+PROPERTY: ID KR4d0431
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB04n0163-027剡源戴先生文集-卷第二十七.
<pb:KR4d0431_SBCK_027-1a>¶
剡源戴先生文集卷之二十七¶
　　　　　　　　　　　　　　　四明戴表元帥初¶
　古詩五言¶
　　大名元復初郎中携示感遇五言八章次韻并陳東平¶
　　　曹子貞編修薊丘曹克明敎授¶
美人乘天風手吹玉參差我有龍門桐綴之冰蚕絲空中一¶
偈荅聞者為忘機神馬已岀河鳯皇且鳴岐悠悠百年内儻¶
有相逢時¶
我登海山巔羣丘耿如芥客來談九州更詰誰小大神疲穆¶
滿馭足蠒神始載終然方寸心擾擾軀殻外流光如急水一¶
去難復再歸來坐虚室始覺身安泰老馬寕為駒即且或甘¶
帶名跡吾不嫌全生&KR0147;逺害明有不見睫智有不衛足學静¶
<pb:KR4d0431_SBCK_027-1b>¶
三十年晩始悟無欲&KR0130;卑懼名髙居群忌行獨不見歌鍾家¶
白日臥金谷不見帶索生行吟扣哀竹爲君慎燕息顧兎方¶
在腹¶
　　東陽方韶卿惠古意七篇久不得和五月二十六日將¶
　　　假館宗陽橋稍有閒暇乃爲次韻因&KR0009;訊彼中吳子¶
　　　善前軰子善陳文毅公同父甥孫¶
長歲狎紛諠新廬稍踈静虚名亦相累簮珮來整整青天戍¶
樓柳白日仙林杏散書一長謡消此清夏永¶
　　　二¶
營營&KR0009;巢蜂白晝争空花䟦䟦縁壁虫喧飛亂如麻譬如惡¶
俗士便不揮鞭撾桐君何處來隔壁聞瓠巴¶
　　　三¶
<pb:KR4d0431_SBCK_027-2a>¶
舊文空中雲零落跡易消新交江上流來去同奔潮藹藹玄¶
英孫望之十舍遥願爾多&KR0112;稌相投共簞瓢¶
　　　四¶
人膽小於壺揣想無限極及其遂所願不過一消息金華文¶
物府前哲餘楷則千年萬年名豈使夸者得¶
　　　五¶
作詩如挽船學力乃篙櫓向來牛耳盟諸老肯多許元暉雲¶
樹荒仲宣江海阻之子歸未歸相思慰風雨¶
　　　六¶
德孤誰願髙氣寒誰願淸斯文鄒魯來𡒄坎勞其生豈無性¶
命憂艱難愈同情如何及門士亦作胡越聲¶
　　　七¶
<pb:KR4d0431_SBCK_027-2b>¶
永康經濟學近古將無同甥孫世其業汗馬收全功我欲攬¶
遣跡雙眸氷鏡空君亦跨黃鵠吹簫白雲中¶
　　韓君羙經歷賦孟夏木長五詩示僕因寫鄙懷通呈阮¶
　　　使君君美時與諸公講易¶
吾評陶淵明略似段干木詩文雖滿家不飽妻子腹仰瞻清¶
風柯俯窺白雲谷誰能為升斗辛苦受羇束因君&KR0009;髙韻千¶
古動遐曯¶
　　以羔裘如濡洵美且俟韻為八詩送夾谷子括赴明州¶
　　　推官¶
鑑虚磨愈明絃柔調自直臨民要儒術非但用三尺君看春¶
秋學從士能㫁國人情豈相遠贈子以不惑¶
　　　二¶
<pb:KR4d0431_SBCK_027-3a>¶
水耕當用牛陸行當用馬詩書無近功平世安可捨吾州兵¶
荒來冠蓋多苟且寕無段干木意氣能少下¶
　　送袁季源之婺州因簡范經歷¶
為山不願髙為水不願深水深蛟龍集山髙虎豹蹲我有避¶
人法終日衣冠林煌煌錢塘城㳺塵晝為隂豈無青雲交難¶
在相知心豈弟袁大夫寒窓理閑琴峻坂為牛力炎天九秋¶
襟膠漆四十年齠齓以至今天欲饑餓我使子無黄金勸仕¶
拙不諧驅耕弱難任低回向誰門後生氣駸駸今晨積潦霽¶
鳥烏有好音約我共行役東平歩嵚嶔皎皎婺女精瀰瀰𩀱¶
溪潯臺有白馬生風稜共蕭森文林惜妄動動必向所欽吾¶
評古毛義志行近騫參公府許辟召屈身非祿淫斯人我知¶
舊長髯善娯吟穴蟻夣離合風花命浮沉往者納千䞇終然¶
<pb:KR4d0431_SBCK_027-3b>¶
遺一簮欲行又不得岀門失前禽子往再拜問何由振聾喑¶
　　次韻荅朱侯招遊海山¶
江南春草黃江北秋鴈飛窮居念還往故物悉已非我有青¶
雲交山林可同歸十年學撫琴對客輒累欷豈不願和恱調¶
苦心易為青天無古今白日相因依向來炎炎人所得一何¶
微成者化埃塵不成翻禍機玉美受雕鐫馬良遭絆鞿所以¶
曠逹士但貴知我希請休接輿歌且急梁鴻噫名微少士責¶
身閒免官譏寕無一日力相尋盡﨑嶇霜魚碧玉鱠水菊黄¶
金輝君歌我按筑我舞君&KR0259;衣此日為君歡醉遊敞船扉¶
　　題陳髙士所藏冬青枝上白頭翁𦘕¶
飛髙得&KR0575;叢青子飢可食不知何憂愁二鳥頭亦白道人天¶
機深清齋意相許頼汝不能鳴一鳴嫌殺汝¶
<pb:KR4d0431_SBCK_027-4a>¶
　　以空飛本無迹韻為五詩往扣廣微張公¶
智有不近名賢有不踐迹百年如飄風誰作遠行客所要在¶
持久以道自消息吾師豈欺我白首方學易¶
　　浴蚕沙溪水一首為上饒陳烈婦作烈婦信州上饒人¶
　　　嫁同郡葉氏年二十五生子四齡而寡丙子兵㓂起¶
　　　&KR0014;以智全其家歲飢𤼵粟賑貧𩔖大丈夫慷&KR0099;知大¶
　　　節非徒守閨門貞行而巳有司上其事賜旌表蠲復¶
　　　如法¶
浴蚕沙溪水採桑玉山巔絲成白稜稜膠作烈婦絃烈婦何¶
所言絃中意&KR0374;綿一&KR0003;鸞影孤二訴雛巢穿巢穿尚可葺影¶
孤恨終天有食不自肥衆禽仰喉咽真&KR0800;憫其疲勞役盡弛¶
蠲及今雛長成雛羣亦蹁躚朝陽照岩林枯槁生光妍黃蘗¶
<pb:KR4d0431_SBCK_027-4b>¶
誰謂苦鐵石誰謂堅請君屏俗耳聽我沙溪篇¶
　　書歎七首¶
王生困縲紲(泳道)劉子急徵追(正仲)舒叟挈家走幾遭鞭與¶
笞(東野)我無三人辱闔門但窮飢飽死世更多徒憂何以為¶
敢作小夫歎&KR0147;為才士悲¶
舒子髙品藻王生怪衣冠處世那得爾譊譊真自殘劉子最¶
多愛逢人傾肺肝勸我學其道縮身可泥蟠胡為亦不免念¶
此坐長嘆¶
英莫天上星碌碌澗中石升沉雖不同精爽或相激我有知¶
名文四海邯鄲壁(子昻)遭逢不自閟頗為談者惜談者自不¶
知斯人寧易得¶
袁弟豁逹人陳兄静黙士平生少附麗頗與同憂喜邇來怪¶
<pb:KR4d0431_SBCK_027-5a>¶
事發談笑不可擬一爲脫淵魚一爲墜柯蟻吁嗟其柰何天¶
運固如此¶
數友越州居無書巳三年台州巳無數逢人毎相賢日夜憶¶
逺友逺者隔蠻煙風氣不擇州俗情輕目前管鮑死何處&KR0009;¶
酒洒其阡¶
結友何用多管鮑無三人讀書何用博得少全其身君有狥¶
名子擾擾起風塵朝逐冨兒飡暮聯豪士茵歸來反如客魚¶
鳥亦相嗔¶
蘇州米空熟越州人不來緩急托逺婚不如傍蒿萊蒿萊在¶
籬落爲我障浮埃生女屬他人生男尚嬰孩從何得饘粥作¶
此&KR0147;自咍¶
　　觀村中禱雨三首¶
<pb:KR4d0431_SBCK_027-5b>¶
十里不同雲五里不同雨天公白茫茫乃爾多肺腑人言蛟¶
龍神象𩔖可以取蛇虫當此時行路誰敢侮飛騰信有術忍¶
待&KR0197;者苦咄哉神禹功浩蕩流萬古¶
　　　二¶
昨日苗穗赤今朝洒然靑頗知窮旅人百金換顔形念爾雖¶
微根同禀造化靈自古有枯旱人𩔖幾千齡恐是自生化難¶
皆問蒼㝠野草人不憐何獨不凋零¶
　　　三¶
西村送龍歸東村請龍出西村雨綿綿東村猶出日共稱西¶
人良或是窮可恤誰知所雨粟盡入東村室儒生無愛憎但¶
喜&KR0188;蓏實通年一飽厨猶在兎園帙¶
　　山中翫物雜言十首¶
<pb:KR4d0431_SBCK_027-6a>¶
時露下百草流螢此飛翻初如&KR0069;燼微忽作秋星繁念彼生¶
育處回光照其根君莫輕流螢流螢尚知恩¶
　　　二¶
靑橘霜露時英英秀中園問訊訊居人今歲胡不蕃云有孤¶
兒來手觸枝上丸嗚呼此義木痛感在吾言¶
　　　三¶
野果散髙林雀鼠食之宜設非人所殘一顆不敢窺寕由網¶
罻防亦無神物司食道固當爾雀鼠猶有知¶
　　　四¶
見狗須不走見蛇湏拱手不走爾非偷拱手亦相厚無欺物¶
自信能勝誰肯&KR0018;不見吳山虎郭文探其口¶
　　　五¶
<pb:KR4d0431_SBCK_027-6b>¶
鳥有反舌者自古比䜛人時氣一朝遷此舌竟不伸衆鳥莫¶
不然更鳴以存身如何能言士聒聒無止辰¶
　　　六¶
犂牛有土德體厚静綏綏豈無牝牡情不自求其雌終朝草¶
棧間若忘渇與飢嗟彼位兒髙乃爾難自持¶
　　　七¶
精衛勇填海鶡旦苦求明明尚可得求填海何時成我&KR0026;飛¶
鳴族一一各有營但為口腹謀遂爾遺其名¶
　　　八¶
燕是孝義鳥常棲孝義家堂簷白日煖上下静無譁以此托¶
軀羽禍福審不差誰云知數歴俗士義之夸¶
　　　九¶
<pb:KR4d0431_SBCK_027-7a>¶
圃人憂孽虫為&KR0188;畜雞雛小雞擇虫啄大雞遂啄&KR0188;虫去&KR0188;¶
亦盡對之可欷歔昻昻髙冠幘反不小雞如¶
　　　十¶
蚯蚓食土壌&KR0214;&KR0214;何所為蜩蟬飲風露蛻上髙髙枝卑者慕¶
其仙飄颻安可追倘令智相及無羡亦無悲¶
　　自居剡源少遇樂歲辛巳之秋山田可擬上熟吾貧庶¶
　　　幾得少安乎乃和淵明貧士七首與鄰人歌而樂之¶
貧賤如故舊少壮即相依中心不敢厭但覺少光輝向來乘¶
時士亦有能&KR0108;飛一朝&KR0096;𫝑歇欲退無所歸不如行其素辛¶
苦耐寒飢人生係天運何用發深悲¶
　　　二¶
我居在窮巷來往無華軒辛勤衣食物出此二畆園薤松鬱¶
<pb:KR4d0431_SBCK_027-7b>¶
朝露桑柘浮春烟以兹亂心曲智計無他妍擇勝不在奢興¶
至𤼵清言相逢樵牧徒混混誰愚賢¶
　　　三¶
松風四山來清宵響瑶琴聽之不能寐中有怨歎音旦起繞¶
其樹磈砢不計尋清音可敷席有酒誰與斟由來大度士不¶
受流俗侵浩歌相倡荅慰此雪霜心¶
　　　四¶
中年渉事熟欲學唾面婁逡廵避少年起穢不敢酬旁人吁¶
巳甚自喜計慮周微劳消厚疚淺辱勝深憂從知為下安處¶
上反無儔人生各有志勇懦從所求¶
　　　五¶
古人重𤱶畆有禄不待干德成祿自至釋耒列王官不仕亦¶
<pb:KR4d0431_SBCK_027-8a>¶
不貧本自足饔餐後世恥躬耕號呼脫飢寒我生千禩後念¶
此愧在顔爲農倘可飽何用出柴𨵿¶
　　　六¶
村郊多父老靣垢頭如蓬我嘗使之言辭語不待工古來名¶
節士敢望彭城龔有叟誚其後更恨道不同鄙哉譊譊者爲¶
隘不爲通低頭拜野老&KR0018;耒吾願從¶
　　　七¶
去年秋事荒販糴仰鄰州徤者道路間什伯成朋儔今年漸¶
向熟庻幾民不流書生自無田與衆同喜憂作詩劳鄰曲有¶
唱誰與酬亦無採詩者此職何可修¶
　　丁氏厚德堂¶
賤士懷永憂一物常恐枯貴者止營私智或遺妻孥肉食從¶
<pb:KR4d0431_SBCK_027-8b>¶
古鄙黃金使人愚我游四十年錢塘車馬區但見挿桃李誰¶
曾種桑榆白頭識丁子儀冠儼于于示我厚徳編嘉名在塘¶
隅談之為踊躍喜氣生眉&KR0161;願子冨倉庾人人飽餐餔願子¶
多酒漿日日開樽壺行藏自有命不謁守錢奴¶
　　排律十七韻賀阮侯伯子¶
芳城春樹晚清海月弦初瑞出三神島光&KR0374;五馬車眼中新¶
鸑鷟膝下小璠璵錦褓看争羡犀顱𦘕不如試啼賔錯愕獻¶
夣媪勤渠庭舞張公鶴門填孔氏魚一時官府慶數世甲科¶
儲聞&KR0003;衣冠里髙増棨㦸閭民隨阮公姓鄰禁宛溪魚東去¶
龜浮印南逰雉遶車隂移棠芾芾&KR0016;擁竹舒舒政有兒童戀¶
謡聽父老餘攅眉詢賦額正色署刑書暗室天如鏡心田老¶
自畬看&KR0016;金腰裊待弄玉蟾蜍我欲歌三賈誰䏻說兩徐先¶
<pb:KR4d0431_SBCK_027-9a>¶
隨湯餅祝&KR0147;當賀錢醵¶
　　傍家東北有山曰紹地余幸得之規以為素荘也¶
紹地吾所欣他時以藏我岡原見逾美松柏栽已夥𩀱流交¶
在右一几平連左憶惜初經營登髙忘蹩跛年衰巳漸怯歩¶
暫石頻坐居然契劵叶偶爾龜策可心手之勤勞軀骸庻安¶
妥况復近芳茨時能薦蔬果雖無劉伶鍤略慕王孫躶¶
　　謝陳君祥憲使時郡家以余充歲貢陳侯頗憐之令無¶
　　　行¶
鸞凰不鷙暴珪璧無鋒銛評材容一切未覺世論嚴僕昔江¶
東歸二紀操鉏鎌聞山但廬霍慕水惟沱潜宫車歲千兩未¶
省謁帷幨豈無趙張倫居突不得黔新年有吉語所在興循¶
㢘惟此沮洳氓生涯嗇而纎&KR1185;營疲&KR0018;挈陸取困塗霑赫赫¶
<pb:KR4d0431_SBCK_027-9b>¶
金鋪門風雨今無簷皎皎華裾生塵土今無䄡分臺得陳侯¶
𥬇語脫烹爓仁賢所居國不言革頑憸侯家仲舉峻何如太¶
丘謙問侯何所為深坐静春簾問侯何所學净几飄風籖儼¶
雅菑川公髙節齊晉瞻橫流滔天來挺身臥西崦何以贈陳¶
侯孟光書滿奩名曰事言補其辭清以恬豈但資稗官五經¶
之韜鈐從來名世士必有淵源漸侯識民&KR0433;龜侯材國梅鹽¶
誠令以德舉遐&KR1101;詎䏻淹愚者理宜止容僕守窮櫩¶
　　往時王逹盖甞與予評陶顔二公云魯公乞米於李大¶
　　　夫者李大夫光弼也而怪淵明所乞食失其主人名¶
　　　氏以為恨余按淵明乞食詩云飢來軀我去不知竟¶
　　　何之行行至斯里叩門拙言辭則是淵明爲飢所驅¶
　　　本不知爲何人家而叩之亦可憐矣然淵明家有五¶
<pb:KR4d0431_SBCK_027-10a>¶
　　　男子傳稱翟氏志趣亦同能安苦節夫耕於前妻鉏¶
　　　於後又責子詩雍端俱年十三或當别有庻母淵明¶
　　　又甞助其薪水大約計之不翅百指之家而當飢餓¶
　　　單身竟行望屋求食不知其家何以為處乃不如魯¶
　　　公闔門同飢共飽擇英賢可語者通情焉不亦可乎¶
　　　余家與淵明略相𩔖不敢用淵明法壬辰春有感於¶
　　　故人之言遂和淵明詩韻將求如李大夫者而告之¶
今朝胡不樂取書一哦之飢窮古不免陶生良有辭骨肉同¶
天倫僮僕縁食來如何長年中萬事付酒杯脫身得一飽激¶
烈陳歌詩不如魯侯仁借貸英雄材嗟余亦有作欲向誰同¶
貽¶
　　君莫誇少年一首贈余光逺¶
<pb:KR4d0431_SBCK_027-10b>¶
君莫誇少年與我憊者疎我亦甞少年少年君不如談諧今¶
巳忘猶有少年餘東南山水國早得飛長&KR0322;春園虎丘樹夏¶
檻玉泉魚呉妍與楚艶過眼日千車當此秋風凄遊子易欷¶
歔我時未更事意氣益發舒出門有佳侣遇勝不得虚惟憂¶
日晷短當去亦躊躇官曹人所厭髙士不肯居平生縱&KR0026;處¶
最在客南徐姻黨四面集綵衣攤安輿停觥待淮蟹醇甘逮¶
僮胥道路無此願此願勝鄕閭自從秣陵歸鬱鬱不再攄三¶
間風雨屋僻其荒林墟非君好事者誰能至吾廬今來建溪¶
上逢君屢相於行藏且勿問人世有乘除舊狂我巳悔新銳¶
君當祛男兒不用世資身在犂鉏臨風贈君别&KR0134;君惜居諸¶
&KR0134;君重桑梓&KR0134;君重名譽歲晚未相忘頻&KR0009;山中書¶
　　老樹¶
<pb:KR4d0431_SBCK_027-11a>¶
老樹老且枯數柯枝綴之虫來食其葉藤來&KR0414;其皮幸然根¶
本堅未至甚離披風霜旣無損雨露猶見私如何烏鳥軰同¶
巢自傾危𨷖撃翼似斧啄傷嘴如錐樹色歲時减樹力日夜¶
衰囬頭試一顧但可相扶持¶
　　伯收東岡麥¶
伯收東岡麥仲移西塍秧四季各有役餬口走皇皇豈不惜¶
冠&KR0130;兼嘗業縑緗憐爾衣食微及兹筋力強古來經術士什¶
九起耕桑窮通自天命謹勿事胥商¶
　　邀陳氏子飯歸似銅山珣老丁酉五月十五日也¶
飯子山下麥羮以山上笋笋堅煩齒牙麥糲哽喉吻相邀豈¶
云厚竟去良不忍林園隱趣出魚稲秋事近短歌訊而翁贈¶
子以一哂¶
<pb:KR4d0431_SBCK_027-11b>¶
　　飢旱¶
旱風爍我膚飢火煎我腸春夏猶自可入秋始難當簮珥陡¶
頓盡衾裯纎細將奪從女奴手併入米客囊但兾喘息延敢¶
憂生理妨山州古磽瘠歲計仰蘇杭𤼵地流玉粒浮天駕牙¶
檣如何水後郡翻糴浙東糧行路急促促人情沸皇皇焦枯¶
望一雨禬禱願千方雲氣亦&KR0367;蹇魃妖轉炎揚浮生想有属¶
沈憂&KR0147;暫忘¶
　　余居之西偏有小室名嗇菴詩以識之¶
嗇語養氣海嗇食養脾土嗇慮養心神嗇勞養筋膂衰年百¶
事袪&KR0009;息此環堵危如突圍將鈍似滯風賈顚仆兾賖延空¶
羸待償&KR0024;夸虚道蟊賊逞𫉬命斤斧收君論癡符偑我養生¶
主¶
<pb:KR4d0431_SBCK_027-12a>¶
　　鄰峰¶
霜嚴火炬青月淡兩峰白堂堂夜行誰鄰峰販醝客販醝事¶
且止歸農収又薄技擊習鞭撾鮮肥憤烹炙外雖刑憲拘内¶
實飢困迫鹿窮有狂奔虎斃猶恐擲如何隴上豪坐作溝中¶
瘠世無卓魯化名在跖蹻籍感歎重御徨羈危轉驚赤¶
　　春日城南聞禽鳥聲喧甚為賦二十二韻¶
今日春氣至新禽各啁嘲豈無好唇舌入耳何怓怓雊雒最¶
多端䏻以巧自殽黃頭亦翾給微吭和且調無計頗滑熟烏¶
鴉與鷦鷯自餘不知名喧呼雜竽簫黒衣猥雄黠晝動固非¶
梟均為樂其性幸此風日朝城南六七曲荒園繞榛茅我來¶
感物變何異在山郊惟聞黃&KR1378;至不聞呌交交當由戀幽谷¶
畏寒還避&KR0349;群英盖壌内小大一逍遥得氣不足恱觸情遂¶
<pb:KR4d0431_SBCK_027-12b>¶
相遼乘墉少年兒挾弹欲見邀所規不滿掬翻令汙厨庖鷹¶
鶻勢險薄爪長尤善梢同群自𢦤撃此禍極無聊深藏務逺¶
晦尚懼形色招危機布平陸况乃縱輕僄悲憐復譬釋當鳴¶
詎爲妖但懷道傍樹信美非其巢¶
　　林貴父投老謁銓有贈¶
天寒道路長行子難為容况復迫衰暮視近歩憧憧千世悔¶
古學費時慙惰農誰知凍雪巷忽視㦸髯翁袖有排闥書談¶
如發硎鋒聽之不䏻竭浩氣生奇胸&KR0025;來庠序師專以處龍¶
鍾才髙得教誘禄休尚遭逢此職今不少有求豈難從去去¶
善自愛春禽語晴墉¶
　　陳晦父赴銓十三韻¶
古人取逺士得一以為豪江左貢千百選掄今始勞占對混¶
<pb:KR4d0431_SBCK_027-13a>¶
童厮趨蹌偕吏曹以兹寓繩凖棄髓索皮毛遂乃考卷業成¶
文喧誦&KR0197;其次嚴保舉虛櫝相籠叨富儒坐可得貧儒走滔¶
滔有司見其然厭賤如蓬蒿誰知真儒者百黜寕不遭陳生¶
青𬗋門佐書越江臯秩滿在選中家寒無所操虞翻𩔰慿易¶
買臣進縁騷吳士例則然且毋衒名髙¶
　　次韻荅鹽官傅秀才¶
欲有險於穽千金身陡沉争名急飢渇對面九關深誰知海¶
城畔山水發淸音蟾蜍泄喜愠籧篨閱晴隂意到得所指不¶
作寒鳶吟斯人定不惡我軰許同&KR0109;去去復去去白鷗未遐¶
心¶
　　南岩留宿分韻落字¶
遊&KR0172;值暄秋飮狎得嘉客嵌岩復在眼徘&KR0422;忘還郭欵欵坐¶
<pb:KR4d0431_SBCK_027-13b>¶
向疲喧喧笑多謔短簷近見出竇乳時聞落防闇燎蒸薪驚¶
虚揺鼓鐸僮憨榻露處僧馴茗頻瀹竟隱諒未䏻羡彼髙棲¶
雀¶
　　朱使君家諸&KR0048;將别十一韻¶
東南典藩材朱戸賢第一天生好兒&KR0048;玉笋森六七俱能弄¶
文翰那敎踰戸室伯也秀英英珊瑚映初日翁仲最似古鼎¶
鼐熊彪質叔季相和鳴笙入鐘罄出人言有隂徳我愛少權¶
術公退亦見容老衰時自失官期忽在眼别語常促𦞃江湖¶
芥舟小歲月　箭疾善保清明心臨岐莫輕&KR0502;¶
　　掩篋¶
十客九不解一解值吾仇譬如巧蛾眉同鏡見之羞結交恨¶
不廣難在相綢繆掩篋謝年少所藏非所求¶
<pb:KR4d0431_SBCK_027-14a>¶
　　次和焦治中雲洞紀遊十四韻¶
是身虚空中如雲本無有逰行又其&KR0009;縱樂安得久嵌岩大¶
磈質鑱削竒&KR0294;手棟宇起何年名稱出誰口憶昔扳藤蔓淩¶
空訝雞狗疎疎石生窽剡剡室懸斗乘峻開棧梯縁明掛窗¶
牖豈無題壁堂多逢斫畬叟賢侯韋平家雅韻王謝友驪珠¶
百四十模寫巳八九坐我南樓床澆我北海酒人生主客意¶
如此豈云偶風花命浮沉木鴈天可否悠然付一嘘山靈倘¶
囬首¶
　　信府同知黃侯名其讀書之室曰廣居¶
隘夫護藩畛得少便有餘逹士心曠然淸明如太虚海岳陳¶
鼎俎羲駕走軒車唯諾無不行尚懷豚與魚嗟兹山城氓憎¶
長逮其胥好語朝索茅怒攻晝攘裾侯來未數月眉頭𥬇舒¶
<pb:KR4d0431_SBCK_027-14b>¶
舒退食掃一室焚香展群書舉頭窓楹間有榜掲廣居力行¶
守仁義鄒公不欺余¶
　　丙午二月十五日以府檄出宿了岩¶
衰年慕棲息役役殊未休天明發東郭日晏泊西州豈其千¶
金軀爲此一飡謀宿麥靑巳鬱穉桑黃亦稠欣然一㑹意所¶
愧非吾丘悔日諒不逺誓言良未酬揮手謝還往伊嚘自伊¶
嚘¶
　　送官歸作¶
生世悔識字祝身如野農勤劳養尊老膳味日可重晨芻熟¶
新&KR0112;耕林有過從行吟芩松&KR0284;此樂踰歌鍾¶
　　七陽字¶
鴈鴈西北來亦復東南翔動物各有時吾當謹行藏厚　違¶
<pb:KR4d0431_SBCK_027-15a>¶
嚴風密袂禦凛霜陶然茅簷下一篋生春陽¶
　　班溪¶
我愛班溪班班班爲誰好於時九秋晚霜葉紅不埽石揺未¶
歸雲水映欲衰草累累牛羊隊洒洒魚龍道崇丘尚多菜殘村¶
幾經潦故物一若斯今我胡不老過從幸相狎&KR0147;坐暢懷抱¶
　　宿福海寺¶
斵岩蒼龍角汲流𬗋雲根道人不絶俗自然無耳喧屋脊掛¶
修嶺一日過千轅此中但髙臥松風有淸言聽之亦無有風¶
定松在門炊成我欲去獨鶴鳴朝暾¶
　　六月十三日壽陳子徽太博十首以無官一身輕有子¶
　　　萬事足爲韻¶
　　　一無字¶
<pb:KR4d0431_SBCK_027-15b>¶
驕雲散飛雨隨風為有無老農終歲日望施在湏&KR0119;平生官¶
田粟長此禮義軀置之且勿戚一飽任妻孥¶
　　　二官字¶
靑靑澤中蒲九夏氣凄寒翾翾翠碧羽照影蒼溪間巢由薄¶
天下俗士營一官小大各有適自全良獨難¶
　　　三一字¶
窮居無公憂私此長夏日蚊蝇如俗子正爾相妬嫉麾軀非¶
吾任遁避亦無術惟當俟其定静坐萬慮一¶
　　　四身字¶
流螢岀草莾空飛亂星辰蜻蜓水虫質一變䏻輕身物情羡¶
𨒪化過眼異新陳嗟嗟白屋士吾方保吾真¶
　　　五輕字¶
<pb:KR4d0431_SBCK_027-16a>¶
當暑苦災暍日■秋風生窮憂在衣&KR0260;霜露亦可驚徘&KR0422;念¶
年少歲月去巳輕歲月可柰何學道恐無成¶
　　　六有字¶
自古皆有𨼆陶生𨼆於酒炎氛四面集一窟在北牖世人羡¶
桃源桃源復何有惟容醉郷徒百世得相友¶
　　　七子字¶
永日豈無飢盗粟非所擬暍行豈無勞惡木非所止君家碧¶
梧軒蓮荷汎芳沚我來息凉隂嘉賔薦君子¶
　　　八萬字¶
幽虫聒午枕掩抑聲千萬風前以虚鳴蟋蟀最多怨我静乃¶
得聞一一來目獻憧憧道傍子與爾故相逺¶
　　　九事字¶
<pb:KR4d0431_SBCK_027-16b>¶
炎方有朱鳥璀璀顔色異土人目為鳯信爾可安致生雛固¶
當竒千歲會一至紛紛鴻燕期寂寂非我事¶
　　　十足字¶
朝逰剡山巔暮戲剡山足英英丹霞洞不受塵土辱飛仙復¶
何許諸子如立鵠酌君滄浪泉和君𬗋芝曲¶
　　陳茂陽書監赴史氏塾¶
青天碎浮雲飄落隨風長當年江海心聚散豈謂同我髪春¶
霰白君顔秋樹紅各將飛騰具坐受窮困功懷書更何罪暴¶
客歲不容數夕稍振𤼵共語凉天中天明換顔色囊瓢赴羣¶
童此事本下策改道無所從猶勝古俠士儈牛市廧東¶
　　春風¶
春風吹愁端散漫不可收不如古溪水秪望鄕江流新花紅¶
<pb:KR4d0431_SBCK_027-17a>¶
爍爍舊花滿山白昔日金張門狼藉餘廢宅囬頭語春風莫¶
向新花叢我見朱顔人多金亦成翁多金不足惜丹砂亦無¶
益更種明年花春風多相識¶
　　八月十五夜雨中微有月色¶
雨色今夜别映門白鮮鮮隃知萬古月自在最髙天天髙無¶
隂晴月亦無𧇊圎中間隔雲霧頃刻變態千惟當自作樂上¶
界豈我憐接竹風撼郭倒尊水號川狂歌眺𣺌莾恐有浮槎¶
仙¶
　　九日與兒軰逰中溪¶
悠悠循澗行磊磊據石坐林垂短長雲山綴丹碧顆蓼花最¶
無數照水嬌妸娜何知是節序風日自清妥群童競時新藕¶
果間&KR0188;蓏欣然為之醉烏帽危不墮此日山中懷孟翁不如¶
<pb:KR4d0431_SBCK_027-17b>¶
我¶
　　閬風舒先生客居棠溪袁仲素家見示竹簾詩戲作問¶
　　　荅二首¶
剡竹吾問君班班為誰設一登君子堂逈與凡界&KR0376;陂龍鱗¶
故鮮湘娥涙猶熱旣能露文章匠手安得輟所憐無可娯如¶
伴枯禅滅千金散紅裙一鏡埀白髮定非夏侯衣髙堂挂秋¶
月¶
　　其荅¶
何物非可憐聿向翁戸設翁好詩更佳蕭然得三絶他家少¶
年叢徒爾歌舞熱正如閱優塲未久意先輟翁今一室老髙¶
臥百念滅湯爐松林風&KR0083;帳梅花雪時時有佳客文字送日¶
月¶
<pb:KR4d0431_SBCK_027-18a>¶
　　古詩十五韻送胡天放西逰(名僑淳安人)¶
有鐵莫忘鎔鎔作俠士椎有帛莫妄縫縫作山人衣君看天¶
放翁氣貌絶淸羸濩落七尺身仁義充膚肌無家救人窮無¶
田恤人飢江湖三十秋白頭轉嶇﨑餘情尚洒洒不吐酸寒¶
辭事慕古豪傑諸兒那得知或云有仙骨深中愈難窺趫騰¶
華佗戲偃蹇梁鴻噫世態貴反覆口語瀾翻飛夫子顧之𥬇¶
百觸不發機寕當待溝壑西山古誰悲佩君珊瑚鈎酌以玻¶
璃巵相知豈云無去去勿復疑¶
　　舟中望𬗋岩¶
近山如畫牆逺山如帚長我從雲中來回頭白茫茫惜去乃¶
爾覺常時自相忘相忘豈不佳遣此春懐傷飄洒從何來衣¶
巾徑微凉初疑雨氣集冉冉遊麈黃無歸亦自可信羙非吾¶
<pb:KR4d0431_SBCK_027-18b>¶
鄕登舟望東雲猶向帆端翔¶
　　次韻荅二袁¶
相逢何草草不念别日長别我我在山别君海茫&KR0252;慰别有¶
難易我老不易忘今此春雲篇來别巳悲傷春雲雖多態與¶
世無炎凉朝出山路白暮歸海天黃人生不免别與君非異¶
鄕我詩不如雲春雲解飛翔¶
　　感物二首¶
騄𩦸今失群亦自矜趫騰俛仰歲時久帖然困蚊蠅豪鯨逸¶
其穴天水成滄&KR0538;豈無魚鼈交望望為所憎物理有翕張逹¶
人同廢興幸無&KR0502;迫憂&KR0147;復曲吾肱¶
　　其二¶
魚目出泥沙空村百金珍豫章值擁輳細細供蒸薪論材何¶
<pb:KR4d0431_SBCK_027-19a>¶
必多適用即能䘥託交何必深寡求永相親鮑叔拙羈魯張¶
生窮厄陳&KR0252;然扳援際豈意出風塵¶
　　八月十六張園翫月得一字¶
明河盪殘雲清海收晚日婆娑林端月爲我良久岀洗杯問¶
勞苦天女𥬇&KR0388;&KR0388;月行虚空中萬古無損失且可娛今宵勿¶
復思昨日&KR0084;情天水遥坐影入樹密嗔醒有微酒徼詩或呼¶
筆仲容&KR0172;入林懐祖嬌在膝初猶整裘&KR0260;久乃忘冠櫛趨鏘¶
翻奕盤笑傲驚帳室寕來共喧呶不許私暇逸&KR0214;&KR0214;復优优¶
醉態不可一情知此月下此樂世無匹月光本天性清瑩本¶
其質動定極渟㴠聲沈轉蕭瑟怱忙&KR0009;醉語悟遲巳難述¶
　　送鄕友林耕道往信州因&KR0009;李明通余與林李皆遊故¶
　　　中書盧公威仲之門¶
<pb:KR4d0431_SBCK_027-19b>¶
盧公全盛時桃李何紛紛冠蓋蔽白日談𥬇起青雲林翁我¶
鄕曲同業又同門如何三十年白頭始相聞全家作楚&KR0017;&KR0215;¶
影窮江源起手問曲折口澀不肯言寕非衣食牽猶頼齒頰¶
存嘆此皆有數吾書巳云云下盡浮世塵上通先天根事來¶
即順受不得勞悲欣我老耕破硯百錢混人羣聽之如飮醇¶
油油至微醺所恨各有役東帆復西轅平生李元禮歸為致¶
寒暄¶
　　鹿頂山朝暉軒為東王師賦¶
金雞警神関燭龍轉嚴車隂蒙欲銷散岩谷開嘘呀急然蒼¶
蘿顛湧出紅蓮華天暉初照爍六合無藏&KR0210;而我靈臺中善¶
根始萌芽珍重慎消息外物如塵沙¶
　　鄰友陳養&KR0033;請賦山心樓(樓乃入剡舊寓也)¶
<pb:KR4d0431_SBCK_027-20a>¶
諸峰何盤盤四起如帷牆試問客主誰兹樓山中央面𫝑旣¶
環合結構欲飛翔我來名山心一𥬇借胡床左手南風矧右¶
手北斗漿山靈亦我𥬇夜夣車兩廂一坐三十秋林篁欝相¶
望花鳥天語默烟雲野行藏開通勿障蔽百世敢遺忘¶
　　刈園詩為竺秀才作(越霛峩人)¶
朝從園中去暮從園中歸園中何所有雜草青離離刈少猶¶
未覺刈多還漸稀豈憂筐筥頻要使牛羊肥但放刈手緩勿¶
傷蘭與葵葵髙葉難護蘭弱根易萎惟彼惡草種刈盡轉蕃¶
滋此理不可詰此語令人思¶
　　送陳養晦赴松陽校官¶
書生不用世什九隱儒官抱璞豈不佳居貧良獨難陳子剡¶
中秀盛年早彈冠嘗搴丹丘雲亦窺滄海瀾仙真願喜𥬇魚¶
<pb:KR4d0431_SBCK_027-20b>¶
龍從盤桓天風一吹激却歩赤松𨵿諒子太宇定悠然置悲¶
歡但令懐居軰極目勞追扳¶
　　秋虫嘆¶
夏虫聲漸微秋虫聲漸繁微物何所知時至不得閒嗟我鏡¶
中髪亦復就凋殘凄然&KR0462;憂患霜風埽茅菅反不如彼虫自¶
得草莾間所以逹生士逃名在空山客居雖云樂不如早知¶
還¶
剡源戴先生文集卷之二十七(終)¶

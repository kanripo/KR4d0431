# -*- mode: mandoku-view; -*-
#+TITLE: 剡源戴先生文集
#+DATE: 2015-09-11 15:28:31.855459
#+PROPERTY: ID KR4d0431
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 25
#+PROPERTY: FILE SB04n0163-025剡源戴先生文集-卷第二十五.
<pb:KR4d0431_SBCK_025-1a>¶
剡源戴先生文集卷之二十五¶
　　　　　　　　　　　　　　四明戴表元帥初¶
　講義¶
　　子曰先進扵禮樂野人也　一章¶
當孔子之時周道雖衰先王之禮猶有存者可以訪問髣髴¶
若老&KR0360;萇弘師襄之&KR0011;是也然其人多隱逸放棄故時論目¶
之為野人至扵威儀曲節華飾過盛則幾傷其本而反以為¶
君子仲尼感歎風俗之日移自言吾不用禮樂則巳耳幸而¶
用則寧取前一軰質朴之人而後一軰之過華者在所損節¶
而亦不盡以為非也其立言之婉&KR0009;意之切學者正當玩味¶
但不知今去夫子時又二千年所謂禮樂不敢望及先進之¶
野猶得僅如夫子時後進君子否耶官府市井間所不得問¶
<pb:KR4d0431_SBCK_025-1b>¶
問禮樂之在學校古稱學校為禮樂之官今禮之近古者幾¶
何何以為君子何以為野人古樂巳盡亡學校所可常用惟¶
琴瑟而琴瑟亦非古聲居其地則必為其事為其事則必通¶
其&KR0003;是不可以不講也竊嘗思之譬如山林田野間有人以¶
耕農起家高曾祖父雖衣冠頽䵬辭令質俚而皆有古氣迨¶
其子孫修飾日増文為日羙而日不如舊古禮樂之至扵今¶
不知又幾何子孫之子孫而得與夫子時先進後進並論耶¶
伏惟上饒名郡東南學問淵源所聚抵近世玉山尚書風聲¶
未逺表元窮鄕逺士迫扵諸公牽強而為此來開講之&KR0004;敢¶
以先後進禮樂異同為告自此得相與勉焉¶
　　子與人歌而善必使反之而後和之¶
歌詩之道古人不以為甚難尋常交際邂逅會集往往有之¶
<pb:KR4d0431_SBCK_025-2a>¶
不必皆歌巳作盖多舉古人成語以相委属而巳然必以當¶
人情通事&KR0011;爲善今也其歌詩能爲夫子&KR0036;&KR0036;而又能善則¶
其爲人已不苟矣夫子扵此旣不失其傾冩之&KR0794;又不奪其¶
委宛之趣姑且使之反覆詠歎然後自歌而和之想見一時¶
客主襟懐春融玉盎淵停雲止無形骸無渣滓此聖人徳化¶
及人至誠盡物之一事非伹可以小智窺測後世詩必巳作¶
間有從事扵倡和者非矜材而凌駕則拘韻而牽強其流扵¶
樂府歌曲復皆委巷狎邪之作敗壞人心汙穢風敎莫此爲¶
甚今欲與諸公稍稍&KR0117;正捐俗趨雅去華務質取古人三百¶
篇以來之作可登扵絃誦可編扵簡冊者純熟諷念可以&KR0026;¶
志可以養徳推而伸之可以使䏻可以成物其非體新聲一¶
切不用庻幾近于夫子之指¶
<pb:KR4d0431_SBCK_025-2b>¶
　　孟之反不伐　一章¶
此一章可以為士大夫&KR0026;仁取善之法古人以戰陳無勇為¶
非孝僨軍亡國不與扵射位而死也不得入扵墓域則兵敗¶
而後奔盖未足深以為夸也孟之反事見扵春秋傳哀公十¶
一年當是時魯有齊難夫子之門人&KR0002;冉有樊遲軰皆在兵¶
間之反之為人不可詳攷往往恐亦嘗受敎扵夫子今也見¶
其入門而能殿有勇而不居故深喜嘉稱之與童汪錡執干¶
戈衛社稷而不在殤例正一時事此聖人隨材因事成就長¶
育之妙如造化之扵萬物大而大容之小而小養之形形色¶
色無所遺棄俱成其羙嗚呼仁㢤荘周之徒得其一節遂以¶
孟之反之退讓為常道為可以逃名逺禍而慕之慕之不巳¶
流扵計較利害之私而聖人所以敎人之大指失矣學者審¶
<pb:KR4d0431_SBCK_025-3a>¶
擇之¶
　　子曰富與貴是人之所欲也　一章¶
天地之間動物之最靈莫如人人之為動物而能最靈者以¶
此心為之本也心為人之本而能動能最靈者以有仁也故¶
心有仁則人得以謂之人心不仁則人不得謂之人雖名之¶
曰禽獸可也敢問扵何而&KR0026;之曰於人之處富貴處貧賤而¶
&KR0026;之而心之仁不仁可見矣盖夫富貴之為物非不羙也苟¶
其道之當得而得之君子未嘗避焉舜禹周公是也貧賤之¶
為可惡苟其道之當得而得之君子未嘗辭焉孔子之在陳¶
絶糧乘田委吏伐木削迹之&KR0011;是也如必曰我學為舜禹周¶
公我有居冨貴之道我不可以不富貴我學為孔子我無取¶
貧賤之道我不可以貧賤則其心不仁矣何也我有居冨貴¶
<pb:KR4d0431_SBCK_025-3b>¶
之道我不可以不富貴則必慕富貴而苟求曰我無取貧賤¶
之道我不可以居貧賤則必耻貧賤而不安慕富貴而苟求¶
耻貧賤而不安其心何所不至其人何所不為其扵本心之¶
仁何能保其必存而為君子哉故曰君子去仁惡乎成名君¶
子無終食之間違仁造次必扵是顚沛必扵是言人能不夫¶
其本心之仁不媿扵人之所以為人則不失扵君子之名不¶
但扵平安無事時能存之雖急遽苟且顚覆流離之時亦䏻¶
存之其為人也當冨貴而富貴則為富貴之君子當貧賤而¶
貧賤則為貧賤之君子安往而不預扵舜禹周公孔子之倫¶
乎嗚呼天之命斯人以為人予之以最靈之心其初一也一¶
能存之雖貧賤不失為舜禹周公孔子一不能存之雖冨貴¶
不免近扵禽獸可不畏㢤¶
<pb:KR4d0431_SBCK_025-4a>¶
　　子以四敎文行忠信¶
宇宙之間一事一物莫不有理存焉君子不可以不知也然¶
何由而能盡知之扵是必有方册紀載之鑚研師友問學之¶
講論是之謂文扵方冊而得之則理在方冊於師友而得之¶
則理在師友是猶資扵外也扵是必有以㑹之扵心體之扵¶
身而復驗之于事物是之謂行文矣行矣君子之學可以本¶
末兼該而内外交飬矣然不主扵忠信文何以實其文行何¶
以成其行孔門之敎人所以切實用功之本盖扵此四事常¶
常而不置也是之謂四敎今試與諸君亦循其序而略評之¶
今之方冊非古之方冊也董仲舒楊雄韓退之在三代以下¶
號為知道仲舒明經專主災異楊韓旁取以工詞藻吾人望¶
此三賢猶不可企及而何孔門之言乎至扵師友尤為鹵莾¶
<pb:KR4d0431_SBCK_025-4b>¶
群居族處以位相高以氣相長考徳問業之事無聞訂疑辨¶
惑之&KR0003;不講是文不足求也著書滿家&KR0036;言成霆退而察其¶
談扵僚友者難以質扵臧&KR0023;號於鄕閭者難以合于閨門是¶
行不足攷也平常小小籌度計較利惟恐不居前害惟恐不¶
在後欲求如禹稷之以天下飢溺為飢溺必不敢當也與交¶
㳺意氣然諾不出几席之間朝許而晡巳不踐欲求為託六¶
尺之&KR0012;&KR0009;百里之命必不可期也是忠信不足恃也吾人試¶
扵平日寝而寝思之食而食思之&KR0002;然者病根蠹本正復何¶
在大抵古人之扵文行忠信沿其一而可通其四今人一不¶
成而四有餘䘮良可憫痛&KR0060;意孔門之所謂文近扵大學之¶
致知格物欲與諸君詞章記覽外先從事扵講明義理之學¶
儻其然乎¶
<pb:KR4d0431_SBCK_025-5a>¶
　　故至誠無息不息則久(至)博厚則高明¶
至誠者真實無偽之稱要其極惟天道可以盡之惟聖人可¶
以當之世之人亦有知至誠之為美而為之者矣為之而不¶
能無間㫁則其力不能持久則不能有徴驗何謂徴驗我為¶
至誠而物應之扵此人知之扵彼是也今且以家庭切近事¶
驗之人未有不誠扵父母兄弟者也今有為人子者曰我誠¶
孝扵父母矣而父母或不我悅我誠恭扵兄矣而兄或不我¶
友是其理殆不然誠患不能持久耳使我能誠于為孝而持¶
久無間㫁父母安有不我悅使我能誠于為恭而持久無間¶
㫁兄安有不我友推而扵夫婦誠其敬推而扵朋友誠其義¶
皆能持乆無間㫁而推而扵郷里扵&KR0022;國誠其信皆能持久¶
無間㫁其行愈力其徴愈廣又推而逹扵四方萬里之逺而¶
<pb:KR4d0431_SBCK_025-5b>¶
四方萬里之逺服之質于&KR0017;神而&KR0017;神宜之被扵豚魚而豚¶
魚孚之其精神功用遂與天地同運爲悠逺爲博厚爲髙明¶
爲博厚載物爲髙明覆物爲悠久成物而中庸之能事畢矣¶
然此爲聖人天道極處吾儕小人驟焉而語之固所未喻敢¶
問平居日用之際亦嘗有一思一慮一言一動不離扵誠否¶
乎扵居處有能不欺暗室屋漏否乎扵飮食有能席不正不¶
坐割不正不食否乎扵言語有䏻&KR0770;若思安定辭否乎扵交¶
際有能不忘平生之言否乎扵辭受有能見得思義臨財毋¶
苟得否乎扵&KR0021;祀有能事神如神在見其所爲齋否乎凡一¶
思一慮一言一動所以養誠之具皆備尚懼不能無間㫁不¶
能持乆况又不能誠而何以爲人乎所以自爲扵已未至而¶
何以責物之不我應人之不我知乎程明道先生十八歲學¶
<pb:KR4d0431_SBCK_025-6a>¶
顔子終日端坐如泥塑人司馬温公孩童時以食胡桃失言¶
為父母所責從此終身不敢謾語吕成公伯恭少年飮饌不¶
如意&KR0186;推按&KR0036;嗔不食晚歲&KR0636;養成就至于家人不見怒色¶
此皆前軰嘉言善行可以為至誠無息之助諸君試相與講¶
之何如¶
　　子曰徳不&KR0012;必有鄰¶
此一章可以見聖人寛容篤厚與人為善之意先玉盛時禮¶
樂脩刑政舉為善者旣衆矣而又有以使之知&KR0134;為惡者旣¶
鮮矣而又有以使之知耻傳稱堯舜之俗比屋可封成周人¶
人有士君子之行雖不盡然其風氣純羙可知矣後世不復¶
望其如古然人心天理何嘗一日見其㫁絶故鄕里之故家¶
遺俗學校之明師良友常隱然相與扶持之或豪傑興起或¶
<pb:KR4d0431_SBCK_025-6b>¶
聞見濡染大抵俱為善人之歸無有有倡而無和者此之為¶
徳不&KR0012;必有鄰言其理&KR0020;自當如此也今且與諸賢試以目¶
前事驗之徐行後長者坐不欹立不跛此近扵有徳人也謙¶
冲退譲恂恂然言若不出諸口此近扵有徳人也諸賢以此¶
人為何如若見之則必敬之重之心然之退而之其家則欲¶
其子弟效之其有麤率躁競憸中而利口者此近扵無徳人¶
也諸賢見此人則必惡之賤之心非之退而之其家則不欲¶
其子弟似之如此朝咻暮誘年遷月革見一不善自然如覩¶
怪物惟恐不相離見一善人自然如對芝蘭玉樹惟恐不相¶
人行之愈久習之愈熟何患風俗之不羙何患教化之不成¶
刑不清而盗不弭邪此聖人周流環轍之餘捄時衭世之心¶
尚有見于此也講學不明人多以異扵流俗為賢夫旣為賢¶
<pb:KR4d0431_SBCK_025-7a>¶
則自然與流俗異但秉彜好徳之良心初不相逺其機栝在¶
父兄師友先覺者倡率開導之耳¶
　　謙尊而光卑而不可踰¶
謙者人之盛徳然徒謙而不知所以爲謙則處巳接物俱失¶
其宜而不足以爲徳矣故曰謙尊而光卑而不可踰言善爲¶
謙者尊則能使其道有光卑則能使人不可踰巳也人情居¶
冨貴鮮有不驕自古以來公侯&KR0005;相如四豪之結客至三千¶
人卑躬厚禮以畜飬之如公孫弘之開東閣以&KR0053;四方竒士¶
其身甘脫粟飯布被而不以爲耻可謂能謙矣不知有何功¶
業及扵萬物著扵史冊此尊而不能光也貧賤之士人所易¶
踰所以自重者謂有名教之樂道徳之羙耳彼以其富我以¶
吾仁彼以其爵我以吾義樂天知命謹身節用以逺悔吝以¶
<pb:KR4d0431_SBCK_025-7b>¶
安隱約所謂賢者不過如此雖帶索行歌飢色滿面而當路¶
之三公千金之子欲與之交而恐不我屑也尚得而慢之乎¶
苟使執柔行諂召侮取辱而不知謹焉則卑而人得踰之矣¶
古之善處富貴而謙者莫如舜禹周公以大聖人而能取人¶
為善能聞善言則拜能小心恐懼流言天下誦其功業燁然¶
至于今不衰善處貧賤而謙者莫如孔孟孔子能困厄陳蔡¶
而彈琴自如孟子能不見諸侯而辭萬鍾之禄天下後世誰¶
得而並之按謙卦艮以一陽為主在上卦三隂之下下卦二¶
隂之上上扵下卦則止也時止則止時行則行動静不失其¶
時其道光明其象曰君子思不出其位夫動静旣不失其時¶
而又思不出其位雖舜禹周公孔孟之事不過是矣¶
　　菁菁者莪　四章¶
<pb:KR4d0431_SBCK_025-8a>¶
此詩四章章四句作序者以爲長育人材之詩鄭氏直云長¶
育之者旣敎學之又不征役則㫁爲學校所作儒者傳授可¶
信不誣今試以大意逐章釋之首章言菁菁者莪在彼中阿¶
者喻人材之在學校亦如莪草之生于阿中得其所養而茂¶
也先王盛時其扵學校之士豈徒寛容逸樂之而巳想見一¶
飮食一射御一歩趨一坐作之間不言而知有所謂父于尊¶
卑之節焉知有所謂君臣忠敬之義焉知有所謂長㓜揖遜¶
之序焉知有所謂師友聚辨之道焉知有所謂交際辭受之¶
方焉故曰旣見君子樂且有儀&KR0002;樂而無儀則散慢猥　而¶
不足以爲樂矣次章言菁菁者莪在彼中沚者喻人材隨其¶
髙下左右無不得所而暢逹如莪草之或陸居或水處而皆¶
莪也道化流行禮義習熟耳不聞可非之言目不見可鄙之¶
<pb:KR4d0431_SBCK_025-8b>¶
事身不居可侮之行生乎其時而遭逢教養如此心烏乎而¶
不喜故曰旣見君子我心則喜三章言菁菁者莪在彼中陵¶
旣見君子錫我百朋者陵淺扵阿而高于沚所及者愈廣所¶
&KR0013;者愈孚所得者愈深古人粟帛泉布外兼以貨貝為用而¶
五貝則為朋至此諸生自喻其遂心慰意之樂雖錫我百朋¶
之多不足以為賜也四章言汎汎揚舟載沉載浮旣見君子¶
我心則休者舟之為物可以涉險可以行逺可以載重喻人¶
材長育之久其氣質皆有成就可以見用扵世而不必扵用¶
進退從容行藏自在原其功効之所以然者有以使之而然¶
也休之為言嘆美饜足之味此四章非先王學校全盛不足¶
以當之吾徒生長扵二千年後不宜妄自菲薄何代無賢十¶
室之邑必有忠信一卷之書必立之師自今以往相與講明¶
<pb:KR4d0431_SBCK_025-9a>¶
探索求古人居學校所樂者何道所以得者何業所以欲用¶
者何才必有異扵後世之汲汲而求求之不得則悒悒而困¶
者矣¶
　　仲&KR0211;為季氏宰問政　一章¶
古之君子苟自知其道可以及人才可以用世則皆未嘗有¶
必不仕之心何也天之生斯人必有所託以治之我幸可以¶
治之而又不屑為則狥巳之私而絕物太甚非君子之事也¶
孔門諸弟子其賢者多不仕而仲&KR0211;之徒仕扵季氏夫季氏¶
非可仕也季氏不可仕而天下皆季氏則賢者有終身不仕¶
而巳賢者不仕則不賢者必仕賢者不仕而不賢者仕則天¶
下愈病矣仲&KR0211;之賢豈不知此故不以季氏為嫌而仕之非¶
獨仲&KR0211;為嫌而夫子亦不責非獨不責方且因其問政而敎¶
<pb:KR4d0431_SBCK_025-9b>¶
之日先有司赦小過舉賢才嗚呼㫖㢤人之患莫大于自用¶
其聰明非聰明不可用而事物之多非一已之聰明所能盡¶
也故為政者必先使有司各任其職然後我徐考成否而賞¶
罰之此先有司之&KR0003;也君子誰能無過過之小者扵事又未¶
害也人未得展其大能而先録其小過則人無可用而事必¶
多廢此赦小過之說也先儒有云強毅聰察之謂才強毅聰¶
察小人如鯀共工桀紂亦或能之惟賢才則可用而不害扵¶
政此舉賢才之&KR0003;也仲&KR0211;扵前之二言油然領㑹不勞致疑¶
而惟以舉賢才為問此其真知為政之要而不苟扵問也知¶
人堯舜所難雖夫子不免失之宰予子羽而謂巳足以知之¶
乎迨夫子敎之以舉爾所知爾所不知人其舍諸而取人之¶
道始備此二言者豈但可為季氏宰盖千萬世宰天下法也¶
<pb:KR4d0431_SBCK_025-10a>¶
聖道未明人才日&KR0728;爲學者未能治已而治人爲政者不暇¶
信人而信已纎悉扵小節而鹵莾扵大綱牢籠扵虚譽而濶¶
略扵實徳聞仲&KR0211;之風可不愧汗自省也㢤¶
　　子曰觚不觚觚㢤觚㢤¶
人才之升降&KR0026;于風俗之巧拙驗于器物之真濫盖有其用¶
至微而所関甚重&KR0002;此章觚㢤之嘆是也觚以角爲之或用¶
之于飮或用之于書大抵取有稜角不&KR1150;机爲便今者觚名¶
雖存觚制不古扵事未大害也夫子反覆形扵嗟惻不置此¶
豈爲一觚&KR0036;㢤&KR0060;嘗思之吾徒雞鳴而起日入而休凡託扵¶
居處飮食衣裘翰墨父際動作之間修名而責其實恐無一¶
可合扵古惟偷安目前苟且㓕裂不暇思及耳偶一思之有¶
不惕然汗下者乎學校所以講習道藝之區今所講者何道¶
<pb:KR4d0431_SBCK_025-10b>¶
所習者何藝坐斯席也想斯名也安乎否乎古之人皆躬耕¶
而食惟仕者以禄耕爲其勞扵治事力不能自耕也今一名¶
爲儒則棄耒耜離阡陌終日不知何勞而仕者之勞復何所¶
爲乎衣本以蔽體厚之以禦寒短之以便事華之以致飾嚴¶
之以成禮惟儒者得服寛博逢掖今嚴華短厚與寛博逢掖¶
混然雜居亦有知其然乎李斯程邈之學興人以科斗大&KR0144;¶
爲古今則又以李斯程&KR0684;爲古是字書不可知也離騷河梁¶
之體作人以國風雅頌爲古今則又以離騷河梁爲古是詞¶
學不可知也推之扵官名扵儀禮扵日用常行諸事種種豈¶
得皆與古合而吾持已處物憧憧然皆如暮夜遊昏霧中投¶
坑墮井不可自保何望目槃杅几杖之銘耳珩璜琚㻦之音¶
而相警爲聖賢㢤故夫子之歎非歎扵一觚殆&KR0104;風俗之變¶
<pb:KR4d0431_SBCK_025-11a>¶
&KR0005;至扵如此也且夫子不獨于觚然也嘆拜下嘆麻冕嘆先¶
後進禮樂歎借馬闕文不啻屢拳拳焉以風俗之&KR0005;衰在夫¶
子尚不能如何不過私憂隱慮而巳吾徒則又何&KR0003;惟當精¶
攷而謹修之存之扵心持之扵身或可傳之扵書告之扵其¶
人其人萬一有知其&KR0003;者逢可為之時得以漸而正之風俗¶
猶有望也¶
　　子曰囬也其庻乎屢空　一章¶
人資質雖甚高茍飢寒衣食之不給則十有八九難乎其為¶
賢學問雖不深使生理有以養其心亦未至遽然流扵不肖¶
此論本止中人以下&KR0036;夫子之門人最聰明者莫如顔淵其¶
次子貢今也平居商略二子而乃有屢空貨殖之嘆何耶嗚¶
呼此不可以小事&KR0026;也洪範曰凡厥正人旣冨方榖榖之為¶
<pb:KR4d0431_SBCK_025-11b>¶
言善也且旣謂之正人安有必待旣冨而後為善盖先王之¶
時天下無甚貧之民惟賢者在高位有俸禄采地之厚始得¶
以言冨惟旣冨而所以居冨者斯有道矣顔淵之時井法雖¶
壞竊意猶有壞之不盡者故荘周言其有郭外之田五十畝¶
郭内十畝固非皆寓言也但支持有所不贍而時時不免空¶
乏耳夫子扵此歎其居窮守約之操簞瓢飮食天樂内足泊¶
然不以外物累其靈臺此與陳蔡絶糧而弹琴自如者何異¶
其曰庻乎者盖引之以自近也至若子貢之貨殖先儒以為¶
未能忘情扵豊約夫未䏻忘情扵豊約則是其中巳為貨殖¶
所累惜一金與貪萬鍾同一不化天之命人如是而貴如是¶
而賤如是而貧如是而冨此理誰不能知惟安之為難彼冉¶
求季路軰地位髙人幾等夫子亦甚賢之然見其昏昏扵辭¶
<pb:KR4d0431_SBCK_025-12a>¶
受去就之間仕不擇地食不擇粟譴怒之極惟取其名敎最¶
不可容者攻之未嘗以貨殖為責其以貨殖責子貢殆愛子¶
貢之深期子貢之逺欲其至扵顔子之屢空而已顔子未嘗¶
多言言則中理子貢惟多言而屢中故出扵億度在同門中¶
亦不見其比今人見夫子一抑一揚遂疑子貢不得齒扵顔¶
子之列又謂處飢寒逆境為小節皆未深攷也¶
　　子罕言利與命與仁¶
利者四徳之一命者天之所以賦扵人仁者人之所以為心¶
聖人何以靳扵言㢤曰利非君子之所急其罕言之是也至¶
扵命至扵仁亦若是焉盖夫性理之學其體也在扵心傳而¶
不可以耳受其用也在扵躬行而不可以言&KR0003;今姑母論夫¶
子時夫子沒夫子之道湮塞晦昧者數百年頼孟子明之孟¶
<pb:KR4d0431_SBCK_025-12b>¶
子没又湮塞晦昧者千有餘年頼漁洛周程以來諸儒明之¶
方諸儒之未明也人人以性理爲難言而不敢言故講學者¶
必尊所聞讀經者必闕所疑推賢敬古風俗朴厚而真修實¶
踐之意常踰扵議論之表自諸儒辯析旣精記録亦繁字義¶
無所窒扵心&KR0336;談柄無所滯扵唇舌向也白首老生之不能¶
諭者三寸童子&KR0011;能言之可謂家游夏人舒向而淵源根柢¶
有不暇計矣以此推之聖人所以罕言者豈非慮其弊之&KR0005;¶
至此㢤區區以空虚&KR0029;席扵斯亦旣再歲愧無所&KR0036;明以稱¶
答父子兄弟之意切願閒暇之時有惑相訂有益相告取五¶
經諸子之遺言隱義雖易通而非盡解者常常質難傳曰母¶
勦&KR0003;毋雷同如利一也孟子之所非與周易之所取何以異¶
命一也脩身之所俟與巖墻之所避何以殊仁一也司馬牛¶
<pb:KR4d0431_SBCK_025-13a>¶
之所難與管仲之所近何以别不徒求之又從而綢之不徒¶
&KR0023;之又從而&KR0296;之朝夕復熟彼此浸潤庻幾修辭存誠致知¶
格物不無膚寸之益諸君子以為何如¶
　　祭如在　一節¶
祭之以禮難言也其禮之所以然不可以不知也惟知其禮¶
之所以然而&KR0294;神之状隂陽之故皆瞭然扵&KR0336;中而祭可言¶
也此章祭如在謂祭先祖時也祭先祖如先祖之存脉絡相¶
通精神相接此易言也祭神論祭外神若天地社稷山川五¶
祀之&KR0011;脉絡何以相通精神何以相接此難言也古之人食¶
則祭先炊飮則祭先酒馬祭馬祖田祭田祖以至捍大災卹¶
大患有功扵國有徳扵民者舉不遺其祭今且静而思之人¶
惟不知恩義則巳耳稍稍知有恩義則凡有力扵我者豈能¶
<pb:KR4d0431_SBCK_025-13b>¶
忘之厥初生民風氣朴野不但拙扵防患患亦未生不但略¶
扵息爭爭亦未有洎乎爭&KR0242;患作人且不免與禽獸相食先¶
後聖賢相&KR0071;出而憂之扵是乎有管攝有拯助有敎導又知¶
夫人之衣食居處生息扵宇宙之間一物必資一物之力資¶
其力者必懐其感懐其感者必圖其報此祭祀之所由始也¶
籩豆誠陳尸祝誠設登䧏瞻仰若&KR0005;臨之周旋磬聴若&KR0005;語¶
之精神安得而不接血脉安得而不通乎至若吾夫子之恩¶
之徳開吾人耳目洗吾人腸胃易吾人心胷續吾人命脉隆¶
扵天地深扵父母又當何如其感何如其報丁祀在邇誓戒¶
有言謹為諸君誦所聞而諸君省焉¶
剡源戴先生文集卷之二十五(終)¶
